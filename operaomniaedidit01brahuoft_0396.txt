320 ANNOTATIONES EDITORIS

Hi igitur auctores sunt hujus rationis, qua in formam tabulae talia praecepta
redacta sunt. Cf. Braunmuehl, Gescm‘chte der Trigonometrie Ι pp. 136 et
236.

Cum a verbis Tychonis, quae supra attulimus, ipsum de eo cogitasse pateat,
ut haec praecepta triangulorum solvendorum, quae quin ultimis vitae annis
2} in observatorio ejus in usu fuerint, non potest dubitari, in magno illo
»Theatro astronomico«, quod edere propositum habebat, in lucem proferret,
inter scripta ejus locum iis dedimus, etsi non ipsi, sed J oestelio debentur. Ce-
terum aliud quoque inde discere possumus. Rationem prosthaphaereticam
Wernerum possedisse T ycho sciebat, et exemplum opusculorum, quae a. 1522
Werner ediderat, nancisci diu studiose intenderat. Tandem ab Hagecio ex-
emplum accepit, de quo in epistula d. 25 m. J anuarii a. 1590 gratias ei agit;
sed quod speraverat, ibi non invenit. Patet igitur e codice a. 1599 scripto, li-
brum Werneri De tr1’angul1’s sphaericis, qui typis descriptus non erat, num-
quam ei notum factum esse, quoniam ratio illius sinus versi adhibendi neque
in hoc codice neque in Triangulorum Praxi Tychonis antea conscripta in-
venitur.

ad p. 298‚19] Haec annotatio sicut etiam illa, quae p. 302‚19 invenitur, ipsius
Tychonis manu scripta est; cetera vero non ab ipso scripta sunt.

ad p. 303„ ] Ex his calculis primos tantum hic praebemus (»processum pri-
mum per triangulum BCF«)‚ ut rationem eorum oculis subiciamus. Facile eos
intelleget, qui cum formulis supra indicatis, ad nostrae aetatis modum notandi
accommodatis, eos comparabit. Sequuntur deinde processus II per triangu-
lum ECF, III per BFE, IV per DFE, sed collocationes J ovis inde inventae prop-
ter gravem errorem 50¹, quem in distantia EF indicanda Fabricius admisit,
cum inter se, tum ab iis, quae e I et V (per BFD) inventae sunt, plurimum dis-
crepant. Denique sequitur figura ei consimilis, quam p. 302 praebuimus, et
calculi prorsus similes observationum d. 28 m. Decembris (foll. 21r—261); quo-
rum summam inter observationes anni 1598 praebebimus.

ADDENDUM.

Nota ἦ· in margine interiore editionis ad has annotationes lectores reiciuntur; his tamen lo-
cis, quia sero inventa sunt, quae annotari debebant, deest illa nota: pp. 6,22; 9,22; 16,2o-21; 19,24;
27‚27; 31,11; 3l,16; 61‚⁶; 62³4.

