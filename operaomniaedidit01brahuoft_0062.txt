XLVI PROLEGOMENA EDITORIS

erant, tum aliis rursus, quae per has definitae erant, Tycho nixus catalogum
stellarum paulatim ad finem perduxit, cum eadem semper ratione uteretur,
qua in novem illis definiendis usus erat. Uniusquusque stellae distantiam ab
aliiS duabus, altera antecedenti, altera consequenti, dimetiri solebat, sin vero
majores erant declinationes, comparationis causa tres stellae saepe adhibe-
bantur. Vix tamen opus est dicere, singula loca stellarum non adeo accurate
definita esse, quam novem stellarum principalium loca definita esse supra
invenimus. Ita ille catalogus 777 stellarum ortus est, qui in Progymnasmatis
typis descriptus est. Anno autern 1595 observationes stellarum fixarum T ycho
denuo aggressus est, ut numerum 1000 compleret, et hoc consilio etiam primis
duobus mensibus anni 1597, cum in eo erat, ut Hvenam relinqueret, celeriter
observationes instituit. Vivo Tychone catalogus perfectus libris tantum manu
scriptis nonnullis viris illustribus privatim distributus est, sed post mortem
ejus in KEPLERI Tabulis Rudolphinis anno 1627 typis descriptus et editus
est3 LONGOMONTANUS vero, qui in eo conficiendoTychoni imprimis prae-
sto fuerat, quare multas ex observationibus posterioribus fide indignas esse
optime noverat, 777 illas stellas in Astronomiam Danicam suam recipere
satis habuit.

Non est obliviscendum, etiam magnitudines stellarum in catalogo saepe in-
dicatas esse, atque ita quidem, ut duobus additis punctis (z) stellam paulo
lucidiorem, uno vero puncto (·) paulo debiliorem indicata magnitudine esse

significaretur. Haec tamen operis pars non nimis diligenter confecta esse .

wsstgtru‘fomm fere saeculum XVII alius nullus major catalogus stellarum, in

quo collocationes accurate indicatae essent, reperiebatur quam Tychonis.
Anno vero 1690 ei successit catalogus HEVELII, qui paulo erat accuratior
et instrumentis prorsus similibus confectus erat, quae ne telescopiis instrueret,
Hevelius recusaverat, quamquam ejus tempore instrumenta metiendi talibus
ornari solebant. Deinde initio saeculi XVIII cum apparuit FLAMSTEEDII
catalogus, illi ambo plane obsoleverunt.

Ut observationes suas ad justam normam referret, numerum constantem
praecessionis aestimabat Tycho 51 ”, quem numerum e comparatione collo-
cationum Reguli et Spicae a se inventarum cum iis, quas indicaverant HIP-
PARCHUS et ALBATEGNIUS et COPERNICUS, elicuit. Cum numerum hunc
constantem statueret, veterem opinionem de trepidatione aequinoctiorum
sive inconstantia praecessionis improbavit. Hujus tamen erroris memorabilis
historiam hic non scribimus, quod jam alio loco fecimus1. Hoc solum in me-
moriam revocamus, ortum eum esse inter HIPPARCHI et PT OLEMAEI tem-
pora (quamquam hic ejus mentionem non facit), et primum ejus auctorem
fuisse videri Alexandrinum aliquem, qui in fixa Babyloniorum Ecliptica prin-
cipium signorum Zodiacalium quinto fere graduiEclipticae mobilis respondere

¹ History of the Planetary Systems pp. 203 et 276.

