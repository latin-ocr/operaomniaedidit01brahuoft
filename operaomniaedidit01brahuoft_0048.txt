XXXII PROLEGOMENA EDITORIS

esset, quomodo multiplicatio numerorum, quos praebet doctrina triangulo-
rum, evitaretur. Haec autem doctrina saeculis XV et XVI magnos progressus
fecerat, nec solum si de triangulis solvendis ageretur, sed etiam ut tabulas
sinuum tangentiumque promptas haberet, operibus PURBACHII REGIO·
MONTANI COPERNICI aliorum TYCHO niti poterat. Sed ante inventionem
logarithmorum ita solum multiplicatio evitari poterat, si pro hac additio vel
subtractio substituere licebat. Hujus rationis, quae prave vocatur »prostha-
phaeresis« (quamquam hoc verbo, quod a principio idem valet quod aequatio
centri in theoria planetarum, etiam tune hac sententia utebantur), initium
fecerat IBN J UNIS Arabs, cujus tamen opera in Europa ignota erant. Nihilo
magis notum erat, IOANNEM WERNERUM formulas principales hujus ra-
tionis anno 1514 reperisse; neque enim libellus ejus, quo de hac re agebat,
publice emissus erat, et quamquam Tycho eum dicit »in libello de motu oc-
tavae sphaerae aliqualem praebuisse ansam«, nemo tamen scire poterat, quae
summa esset rationis Werneri. Itaque his, etsi tempore praecedebant, impu-
tari nequaquam potest, quod anno 1580 haec ratio Hvenae inventa est. Hoc
LONGOMONTANUS, qui anno 1589 Hvenam venit et post aliquod ternpus
primus Tychonis adjutor factus est, in Astronomia Danica sua testatur, et
ipse T YCHO in epistula quadam mense Novembri anni 1580 ad HAGECIUM
scripta mentionem ejus fecit, et in epistula mense Novembri anni 1599 ad
HERWARTUM scripta his verbis utitur: »Postea superveniente meque in
Dania Uraniburgi anno 80 per 4 menses invisente PAULO WITTICHIO bonae
memoriae‚ excellenti mathematico Vratislaviensi‚ qui talibus etiam (a me
Witebergae, dum istic olim transieram, admonitus) interea insudaverat, cum
illo communicata opera, ea ipsa luculentiora reddidi et semper exinde in usu
habui, quo studiosis meis observationes nostras in numeros redigentibus tem-
poris et laboris dispendium minueretur.«
Formulae autem a Wittichio inventae hae erant:
cos A cos Bzfflcos (A —- B) ab cos (A ΔΓ Β)]
sin A sin B -- ὲ [cos (A — B) -— cos (A ÷ B)].

Exstant hae in breviario illo, cui nomen est »Tr1‘angulorum planorum et
sphaericorum praxis arithmeti0a«‚ quod eo consilio Tycho composuit (vel
componendum curavit), ut adjutoribus suis in locis planetarum ex observa-
tionibus supputandis utile esset. Quod solum exstat exemplum hujus libelli,
anno 1591 signatum est, neque tamen dubitari potest, quin multo ante corn-
positus sit, cum in commentatione quadam de Marte, quae anno 1585 vel 1586
scripta est, mentio ejus fiat. Ex hoc autem breviario rationem illam post an-
num 1580 Hvenae ulterius progressam non esse apparet. Ceterum Wittichius
aliquot annis, postquam Hvenam adierat, inventionem suam cum JUSTO
BUERGIO, mathematico praeclaro, Landgravii adjutore, communicavit, qui

illam rationem aliquantum excoluit. Hujus denique inventis niti videntur illa
praecepta, quae a, 1599 a MELCHIORE JOESTELIO Tycho accepit.

