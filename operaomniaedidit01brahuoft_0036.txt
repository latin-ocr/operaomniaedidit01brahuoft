XX PROLEGOMENA EDITORIS

cujus umbra, quae in illum cadebat, Solis altitudinem indicabat.¹ Tale instru-
mentum etiam Meraghae in usu erat, cujus virtutes, imprimis quod stabiliter
constitutum erat, adeo conspicuae erant, ut anno 1582 magnum »Quadrantem
muralem sive Tychonicum« in muro conclavis, quod inter meridiem et Solis
occasum plano pede situm erat ac postea ingenti pictura parietaria exornatum
est, Tycho collocaret. Hujus instrumenti arcus graduum ex orichalco factus,
cujus radius 5 cubitorum (z 2 metrorum) erat, duabus dioptris, quae moveri
poterant, instructus erat, quae adversus cylindrum exiguum ex orichalco in-
aurato iactum, qui in centro arcus in muri foramine collocatus erat, dirige-
batur. Hic quadrans utilis fere erat ad Solis altitudines meridianas obser-
vandas, sed post aliquot annos cetera caelestia raro illo observabantur. Tycho
quadrantem meridianum non invenerat ille quidem, sed primus in Europa
tali usus est, qui ad aliud azimuthum transferri non posset. Ceterum HAGE-
CIUS Pragensis‚ aequalis ejus, novam stellam in meridiano observaverat at-
que culminationis quoque tempus accurate definierat. Sed hanc definitionem,
quia horologiis fides haberi non posset, Tycho ratam non habuit.
Quadrantes, qui ad quodlibet azimuthum accommodari poterant, primum
Meraghae in usu fuisse videntur, ubi circulus azimuthalis institutus erat, in
quo duo quadrantes collocati erant, qui circa axem verticalem communem
circumagi poterant, quo fiebat, ut duo simul observatores duarum stellarum
altitudines et azimuthorum differentiam definire possent. In Europa autem
quadrantem azimuthalem primus adhibuisse videtur GUILELMUS Land-
gravius‚ qui novae stellae altitudines et azimutha dimetiebatur. Sed tanto diffi-
cilius erat arcum circuli quam rectam mensuram accurate dividere, ut usque
ad Tychonis aetatem instrumento illo, quod Triquetrum appellabatur, ad alti-
tudines stellarum dimetiendas praecipue uti astronomi perseverarent. Quod
jam FTOLEMAEUS adhibuerat atque descripserat.² Constabat e baculo verti-
cali, circa cujus summam extremitatem alter baculus sursum ac deorsum
moveri poterat; in utroque autem a puncto sectionis eadem mensura anno-
tata erat. Si baculus mobilis adversus stellam aliquam dirigebatur, ita ut an-
gulus inter duos baculos distantiam stellae a Zenith indicaret, tertius baculus,
qui circa imam extremitatem mensurae in baculo verticali annotatae cir-
cumagi poterat, trianguli aequicrurii basis erat, cujus longitudo adhibita ta-
bula chordarum angulum quaesitum dabat. Hujusmodi instrumentum (»in-
strument aux deux piliers«, ut dicitur), cujus brachium mobile δὲ cubitos
(z 2.1 metra) longum erat, in meridiano immobiliter institutum fuerat Me-
raghae. Tycho vero, qui hoc instrumentum »parallaticum sive regularum«
appellabat, duo talia possidebat, quorum alterum ingentis magnitudinis erat
et circulo azimuthali instructum, quus diameter 12 cubitorum (= 4.s metro-
rum) erat. Raro tamen iis utebatur et quattuor quadrantes azimuthales a se

¹ Synt. I 12 (p. 66 Heiberg).
² Synt. V 12 (p. 403 Heiberg).

