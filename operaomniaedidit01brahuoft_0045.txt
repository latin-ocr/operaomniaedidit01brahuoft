PROLEGOMENA EDITORIS XXIX

denique anno 1489 WALTHER animadverterat, Solem prope occasum Eclip-
ticam Armillarum suarum Zodiacalium egredi videri, quod recte refractioni
imputavit; hanc vero prope horizontem tantum cognosci posse arbitrabatur
nec definire conatus est, quam in quaque altitudine vim haberet, quod ne
potuerunt quidem efficere instrumenta ejus non satis accurate confecta.

Absolutis vero Armillis Stellaeburgi maximis, diligentem de refractione
quaestionem instituere statim coepit TYCHO. Annis a 1585 ad 1589 iterum ac
saepius integrum diem huic studio impendit, atque id quidem mense Junio
fere, quando declinatio Solis lentissime mutabatur. Per Quadrantem azimu-
thalem altitudinem atque azimuthum brevibus temporis spatiis intermissis
dimetiebatur. Ex {altitudine poli et azimutho et declinatione altitudinem sup-
putabat, quae si de altitudine observata detracta erat, efficiebatur refractio.
Utebatur autem ea quoque ratione, ut per quadrantem et armillas simul ob-
servationes institueret. Trianguli, quod efficiebant Zenith polus locusque
Solis apparens, tria latera nota erat, unde angulus parallacticus ratione in-
veniri poterat. Jam trianguli, quod efficiebant polus ac locus Solis verus
locusque apparens, duo latera unusque angulus nota erant, unde tertium
latus sive distantia duorum locorum inveniri poterat. In his quaestionibus
instituendis veram declinationem eam esse existimabat, quam in meridiano
observavisset‚ cum eam in solstitio, quando altitudo erat 5750, refractione
affici non putaret. Quin existimabat etiam, eam jam in altitudine 45⁰ instru-
mentis suis cognosci non posse, quamquam re vera in hac altitudine refractio
media est 58⁴³, ita ut, si res juste aestimatur, eam intra fines eorum esse con-
fitendum sit, quae observationibus diligenter iteratis cognoscere potuerit. Sed
ita se res habet, ut (quod infra videbimus) Ptolemaicam Solis parallaxin hori-
zontalem Tycho receperit 3¹, quare in altitudine 450 parallaxis aestimabatur
2‘.1, quae refractioni contraria erat. Itaque in tabula ejus refractionum Sola-
rium numeri minuendi sunt 3‘ >< cosin. altitudinis. Perspicuum autem erat,
stellarum refractiones cum iis, quas e Sole reperisset, non congruere; quare
illarum peculiarem tabulam Tycho praebet, in qua numeri 4 ¹ 30¹‘ (in horizonte
tamen 4‘0‘¹) minores sunt illis, quos praebet tabula refractionum Solarium.
Itaque in altitudine 20⁰ nullam stellarum refractionem affert T ycho‚ etsi re
vera est 2 ¹ 37¹⁴. Observationibus stellarum fixarum, quas anno praecipue 1589
hoc consilio instituerat, quamvis multae essent, non satis eum usum esse ap-
paret. Si omnes observationes stellarum circumpolarium‚ quas in meridiano
instituerat, collegisset, vix eum latuisset, refractiones stellarum in altitudini-
bus 20ο multum excedentibus instrumentis suis cognosci posse. Refractionem
si efficeret differentia spissitudinis aeris atque aetheris externi, qui spatium
caeli expleret, in Zenith demum desinere oportere satis perspexerat, sed cum
in altitudinibus longe inferioribus eam desinere reperisse sibi videretur, prae-
cipuas ejus causas existimabat esse vapores; etsi aerem, quo magis supra
terram elevaretur, eo tenuiorem fieri concedebat. Veterem opinionem, quam

