160 DE DISCIPLINIS MATHEMATICIS

praedicant Astrologi. Si bona, tota voluptaS‚ quae ex eventu percipi
debebat, per praevifionem iamdudum perijt: sin mala, ante ipsum
euentum continue cruciari hominem, qui metus saepenumero ipso
malo peior est. Haec est summa praecipuorum argumentorum, quae
Philosophi contra genetliacas praedictiones adducunt. Theologi uero
haec eadem confirmanteS, insuper addunt, hanc artem esse verbo Dei
prohibitam, eamque tanquam impiam, & a Dei cognitione homines
abducentem‚ ac contra bonos mores facientem, proclamant. Verum
Vtrique, tam Theologi quam Philosophi, de re non penitus perspecta
judicium ferunt, Nam quod Philosophi obijciunt‚ Astrologiam certis
carere principijS‚ fatemur quidem principia et axiomata huius artiS‚
non usque adeo esse intellectui obuia, quemadmodum Geometriae et
aliarum Mathematicarum scientiarum, nec Astronomicae certitudini
comparari posse praedictiones AstrologicaS‚ eo quod fiderum influentia
nonita senfibus incurrat, quemadmodum eorum motus: nihilominus
tamen aeque certum est, astrorum esse in haec inferiora influxum, at-
que euidenter apparet, illa certo tramite moueri: quamuis facilius
contingat hallucinari in effedtu praeuidendo, quam in motu depre-
hendendo: quemadmodum res sensibus externis perceptibiles certius
comprehenduntur, quam illae, quae a solo intellectu percipi possunt.
Astrologia igitur a posteriori, hoc est ab ipsa experientia, sua sortitur
principia, et a multis particularibus rarius fallentibus obseruationibus
vniuersales constituit conclusiones: non aliter quam in arte medica
fieri assolet, quae ab ipsa experientia herbarum et mineralium virtutes
inquirit, et ex multis particularibus obseruationibuS‚ ΙΙ deinde de eorum
naturis et efficacia uniuersale promit judicium. Eadem itaque ratione
Astrologia non minus quam Medicina inter physicas artes iure merito-
que numerari potest. Impossibilitatem uem, quam adducunt ex incog-
nito natiuitatis et conceptionis tempore, nullam et friuolam esse, hinc
facile patet. Quamuis enim de certo moment0, quo homo in lucem
edatur, varijs de caulis ambigatur: nihilominus Astrologi verum mo-
mentum ex accidentibus in vita, cum natus adoleuerit‚ contingentibuS,
ita certo colligere possum, ut etiamfi plus integra hora falsum fit judi-
catum tempus, tamen hac ratione in certi propemodum momenti cog-
nitionem pervenire possint. Nec ad conceptionis tempus propterea, ut
illi existimant, recurruntAstrologi‚ quod illud certius quam natalicium,
atque eo melius per siderum constitutionem futura praevideri posse
existiment, sed saltem, ut locum Lunae (retro numerando partus in
vtero moram) tempore conceptionis faciant in partu ascendentem, at-
que ex loco Lunae, qui tunc existit, iuxta doctrinam antiqui illius Her-
metis ascendentis gradum in natiuitate verificari possint: quam tamen
horoscopi emendationem nulli Astrologorum, tanquam omnino cer-

tam

10

15

20

10V

30

35

40

