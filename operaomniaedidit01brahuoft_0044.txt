XXVIII PROLEGOMENA EDITORIS

sunt, parum recte intellegentes, etsi ad nullam aliam rem utiles erant quarn
ad tabulam geographicam insulae Hvenae circumjacentiumque terrarum de-
pingendam, mirum in modum inde concluserint, directionem‚meridiani non
ita diligenter aTychone definitam esse, quam a tanto observatore exspectan-
dum esset. At inquisitio illa, quus nuper mentionem fecimus, hoc injuria con-
clusum esse plane ostendit, ac summa cura et diligentia Tychonis instrumenta
collocata et tractata esse denuo confirmavit,

Observationes perpetuae altitudinum Solis meridianarum paucos post an-
nos eventum habuerunt, qui aliquamdiu vix explicari poterat. Cum observa-
tiones Stellae Polaris in culminatione superiore et inferiore poli altitudinem
praeberent 5505415, unde altitudo AEquatoris eveniebat 34⁰5⁴.⁵‚ altitudines
Solis circa solstitium aestivum eandem dabant illae quidem, circa vero sol-
stitium hibernum 3409¹.s. Quare initio recepta est altitudo 3407‘, dein vero
per aliquod tempus binae longitudinis Solis rationes instituebantur, adhibitis
altitudinibus 3405‘3o‘¹ et 34⁰9⁴50“. Huc accessit, quod obliquitas Eclipticae
2 ‘ major esse reperiebatur ea, quam invenerat COPERNICUS 23⁰ 28 ‘; theoria
vero motus Solis Copernici ab observatis Solis locis saepe aliquantum discre-
pabat. Priorem differentiam ita interpretabatur TYCHO, ut refractionem
lucis, quando mense Decembri humilis esset Solis status, altitudinem eius
immutare putaret; discrepantiam vero, quam a tabulis Solis observationes
praebebant, ita explicabat, ut Fruenburgi Borussiae, ubi observationes fecerat
Copernicus, altitudinem poli falso illum aestimasse arbitraretur. Ut has dubi-
tationes removeret‚ aestate anni 1584 ELIAM OLAI discipulum suurn Fruen-
burgum misit, qui per sextantem, quem secum tulerat, altitudines Solis stella-
rumque meridianas dimetiendo altitudinem poli reperit 54ο 2213 cum Coper-
nicus sumpsisset 5401932. Ergo errorem admiserat Copernicus 232, qui error
simul cum ignorantia refractionis vitia tabularum Solis satis explicabat.
Quare a mense Augusto anni 1584 in libris observationum Tychonis non jam
adhibentur binae altitudines AEquatoris, sed una altitudo 340 5 ¹ 30⁴¹.

Effectus refractIOnis prope horizontem non plane latuerat veteres. Sicut
PTOLEMAEUS animadverterat, Solem, cum in aequinoctiis esset, et meridie
et prope ortum occasumque in plano anuli ejus AEquatorii non prorsus per-
manere¹. Sed cum Alexandriae altitudo Solis meridiana numquam minor
esset 35⁰, observationes ejus, quae in meridiano fiebant, refractione non tur·
babantur2. Medio autem aevo ALHAZEN Arabs refractionis inquisitiones
quasdam instituerat, quas postea VITELLO Germanus commentatus est
(cujus commentarii a. 1572 editi sunt); quamquam Tychoni non plane certum
erat, essentne re vera peracta illa experimenta, quae descripserant, quoniam
armillae eorum satis accurate confectae esse non potuissent. Norimbergae

¹ Synt. III l (p. 197 Heiberg).

2 Ceterum in Opticis (quae Tychonis tempore nota non erant) Ptolemaeus exposuerat, quibus
experimentis lex retractionis, quae in aete et aqua valeret, definiri posset.

