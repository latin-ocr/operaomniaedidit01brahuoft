PROLEGOMENA EDITORIS XIII

mum lucem vidit hoc diarium, ut exemplum praeberet litterarum generis,
quod saeculo XVI non mediocriter floruit. Patet inde, astrologicum diarium
esse, in quo de aurae status praedictionibus praecipue agatur, atque etiam
suis ipsius observationibus, quas annis praecedentibus fecerat, Tychonem
usum esse videmUS‚ ut loca Solis ac Lunae e tabulis supputata corrigeret,
quod nemo eorum, qui talia diaria conficere solebant, exsequi potuit. Ex qui-
busdam annotationibus dispersis, quae exstant inter primas Tychonis in Ger-
mania factas observationes, patet eum adulescentem peculiari opera stu-
duisse, ut inter collocationem caelestium et aurae statum aliquam necessi-
tudinem reperiret. In hoc nihil aliud quam veterum morem secutus est. J am
apud Graecos calendaria quaedam reperiebantur in columnis affixa, παρα-
πήγματα quae vocabantur, quae aurae statum indicabant; observationibus hae
nitebantur et cuique anni parti illum solum aurae statum indicabant, qui prae-
valere solebat, nec proprie praedictiones dici poterant. Quia vero in iis per
quorundam astrorum ortum et occasum heliacum dies significabantur, post-
hac, cum praedictiones usitatae et pervulgatae fierent, opinio percrebruit,
aurae statum ex astris dependere. Huic opinioni quamquam GEMINUS (Ele-
ment. astron. cap. XVII) fortiter oblocutus est, integra tamen manebat et a
PTOLEMAEO in opere astrologico, quod Tetrabiblos appellatur, ad rationem
revocata est. In Europa tempore renascentium doctrinarum praedictiones
tempestatis apparuerunt, nec multo post etiam publici eventus praedici coepti
sunt. Anno fere 1470 vel brevi post primum typis descriptae et pervulgatae
sunt, initio quidem ita, ut eas tantum mutationes complecterentur, quae curn
Lunae phasibus conJunctae essent; et circa annum 1500 numerus earum, in
Germania praecipue et Italia, mirifice creverat et per totum saeculum XVI
crescere perseveravit. Qui eas conscribebant, saepe erant homines satis in-
culti, qui haud ita raro risum praeberent3 cujus rei Tycho etiam in praefatione
mentionem facit. Hoc tum quoque aliqua ex parte Tycho respexisse videtur,
cum multos ita existimare diceret, non decere hominem nobilem libros con-
scribere. Hac sola de causa diarium eum confecisse affirmari potest, ut tem-
pestatis anni 1573 vere observatae comparatione facta rationis veritatem ex-
aminaret; sic enim IOANNES WERNER usus erat annotationibus tempesta-
tis annorum a 1513 ad 1530, atque ipse etiam Tycho eadem ratione loca pla-
netarum e tabulis semper supputabat, ut observationibus suis collatis tabulas
corrigere posset.

Numquam Tychoni ultimus finis studiorum astrologia erat. Si intellegere
volumus, quomodo de ea judicaverit, memoria tenendum est, duo fuisse ge-
nera astrologiae, quorum utrumque a Graecis originem traxerat; sed altera
solum astrologia, et id quidem inferioris ordinis, etiam longius repeti potest.
E Babylonia Graeci, sicut etiam AEgyptii‚ post Alexandri aetatem illam astro-
logiam acceperant, quae singulorum hominum fata praedicere studebat et
cum aliis compluribus superstitionibus conjuncta erat. Verum opiniones

