XLVIII PROLEGOMENA EDITORIS

mutatam esse suspicabatur; sed cum trepidationem recte rejecerit, facile
intellegitur, etiam inconstantiam obliquitatis (quae nimis sane magno aestima-
batur) eum rejecisse, praesertim cum ea obliquitas, quam invenerant Arabes,
paucis tantum minutis ea, quam ipse invenerat, major esset.
Viginti annos Hvenae TYCHO studiis operam dederat, curn vere anni
VI· 1597 hanc insulam et brevi post etiam patriam relinquere sese oportere
existimavit. Hujus consilii causas hic non locus est singulas perquirendi; cum
vero exilium Tychonis ad studia astronomiae promovenda maximum mo-
mentum ideo habuerit, quod ita solum KEPLERO licuit per reliquum vitae
spatium observationibus Tychonis liberrime uti, pauca de ea re dicenda sunt.
Satis notum est, Tychoni, quamvis magna essent ejus merita, ipsius tamen
culpa cum iis viris, qui Daniae rei publicae praeessent, multas inimicitias inter-
cessisse. Praeterea autem officia, quae curn magnis pecuniae donationibus,
quas multos per annos acceperat, conjuncta erant, magna semper neglegen-
tia exsecutus erat. Quod sine dubio regis adulescentuli animum contra eum
iniquum reddidit; ille enim magna justitia impletus erat et ab homine, qui co-
lonos quidem, quos non omnia sibi, quae deberent, reddere arbitraretur, sum-
ma acerbitate tractaret, ipse vero in suis officiis rei publicae praestandis negle-
gens esset, facile alienari poterat. Haec certe praecipua causa erat, cur anno
1596 praedium, quod in Norvegia feudi jure possidebat, ei detraheretur. Quae
contra eum insidiae struebantur, etiam a nonnullis professoribus universitatis

sustentabantur, quos magno opere concitaverat Tychonis vanae fidei, medi· ’

cinae imprimis Galenianae, contemptus aperte pronuntiatus. Etsi vero Ty-
cho sumptus circumcidere coactus erat, haec tamen causa satis idonea
non erat, cur patriam relinqueret, quoniam brevi post pecuniam satis am-
plam ducibus Mecklenburgensibus mutuam praestare poterat. Gravior causa
erat sine dubio condicio humilis, qua in societate civili liberi ejus, qui illo ipso
tempore aetate adulta erant, utebantur, utpote qui a muliere ignobili progeniti
essent. Facile dicebat ille quidem, ut saepe in carminibus, gradum dignitatis
et clipeum nobilitatis nihili se aestimare3 acerbum tamen ei fuit, quod duobus
ejus filiis, cum annis 1590 et 1593 in academiam Soranam missi essent, inter
discipulos ignobiles locus assignatus est. Hac de causa anno 1594 earn partem
Knudstorpii, paterni sui praedii‚ quae ei obvenerat, vendidit. Praeterea filiam
suam natu maximam discipulo cuidam spoponderat, qui matrimonium mu-
lieris nobilis affectare non potuit; cujus affinitatis dissolutio magnam ei mo-
lestiam attulit. Ac licet etiam suspicari, eum sibi finxisse, fieri posse, ut magni
sui observationum thesauri, quibus astronomia instauranda esset, hac causa
illata sibi eriperentur, quod publica pecunia collecti ideoque ipsi publici es-
sent. Haec quidem mera est opiniO, sed facile certe in mentem ei venire po-
terat amicus ejus VEDELIUS, qui silvam rerum, quarn, ut historiam Daniae
illustraret, magno labore collegerat, alteri tradere coactus erat, quia uti ea
nimis cunctari videbatur.

