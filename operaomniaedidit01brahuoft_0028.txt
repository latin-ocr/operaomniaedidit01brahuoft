XII PROLEGOMENA EDITORIS

nova ac fulgens stella subito apparuit, quae omnium stellarum temporaria-
rum, quae usque ad nostrum tempus apparuerunt, lucidissima erat. Haec
stella toti vitae Tychonis cursum designavit. Haec fortasse eum detinuit, ne
in omnes doctrinas physicas aequo studio incumbendo ingenium suum nimis
distraheret, ac sine dubio consilium eJus multo ante captum astronomiae ex-
perimenti solius via reformandae confirmavit. Novum illud instrumentum¹ ei
facultatem dedit observationes novae stellae faciendi, quae iis, quas alii ejus-
dem aetatis astronomi faciebant, multo accuratiores erant, atque etiam usu
peritissimum se praestitit‚ cum sextantem in meridiano defixum adhiberet,
et quomodo effectus commutationum fortuitarum instrumenti, quae inter ob-
servandum fiebant, deprehendi et aestimari posset, demonstraret. Cum di-
stantiam stellae ab aliis Cassiopeae stellis iterum atque iterum metiretur, et
in summo caelo, 6 tantum gradibus a Zenith remota, et in culminatione in-
feriore cum esset, horis 24 stellam ne minime quidem locum mutare ostendit,
ideoque, cum nullam parallaxin haberet, longe extra orbem Lunae esse, quo-
niam, si tantum quantum Luna a Terra distaret, parallaxin 583⁴ praebere de-
buisset. Tychonis aetati hoc perquam mirum videbatur, cum opinioni inde
ab Aristotelis tempore praevalenti, in aetherea regione extra Lunam omnia
immutabilia esse, acriter refragaretur. In eo libello, quem anno insequenti
T ycho edidit, quae ita effecerat, accurate descripsit. AdJ‘ecit vero, stellam ne
in planetarum quidem orbibus locum habere posse, siquidem sex mensium
spatio locum inter stellas fixas non mutavisset; nam »si haec stella in aliquo

orbium septem errantium siderum constitueretur, necessario cum ipso orbe, ⁴

cui affixa esset, contra diurnam revolutionem circumduceretur«. His verbis
perspicuum est, ipsum Tychonem, qui solidas sphaeras, quae planetas cir-
cumducerent, omnino non esse, postea clare demonstravit, illo tempore, quin
tales essent, nondum dubitasse. Quod vero alii eorum, qui stellam observa-
verant, cometarum eam esse »aliquam peculiarem speciem« contenderunt,
hoc inde refutatum esse existimavit, quod certe inter stellas fixas locum ha-
beret, cum infra Lunam in superiore aeris regione cometas oriri inter omnes
philosophos constaret. Sed legem, quam ipse sibi dederat, ne ullius auctori-
tati temere confideret, statim sese sequi ostendit; adicit enim, cum primum
cometa exstiterit, hanc quaestionem de cometarum distantia a Terra ipsum
se per observationes dijudicaturum.

Libellus De nova stella prodiit anno 1573. Scriptus erat primitus, ut ad
illud hujus anni diarium, quod supra commemoravimus, adderetur, sed hoc,
praeter praefationem et calculum deliquii Lunaris mensis Decembris anni
1573, typis descriptum non est. Hujus rei causas ipse affert Tycho, quod non
sine summa difficultate tot figurae exprimerentur, ac praeterea annus, ad
quem pertinebat diarium, dimidia fere sui parte absolutus esset. Neque ta-
men hae solae causae fuisse videntur. In primo nostrae editionis tomo pri-

1 Verbis et lineis designavit Tycho Progymn. 1 p. 336 sqq.

