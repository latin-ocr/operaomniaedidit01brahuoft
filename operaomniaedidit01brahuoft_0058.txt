XLII PROLEGOMENA EDITORIS

dum rationis leges consequitur, continuo certe progressus est. Nonnumquam
etiam opinati sunt quidam, jam antiquo aevo notum fuisse illud systema.
RAIMARUS URSUS, inimicus T ychonis, qui ipsum se systema Tychonicum
invenisse contendebat, cum Tycho eum furatum esse insimularet, APOL-
LONIO Pergaeo notum fuisse affirmavit, quod postea nonnulli probarunt.
Quod ut refutaret, T ychonis hortatu anno 1601 KEPLERUS disputationem
contra Ursum scripsit, quae recentiore demum tempore inter opera ejus om-
nia edita est. Constat nunc inter omnes, systema Tychonicum unum tantum
exemplum esse theoriae illius generalis circulorum mobilium eccentricorum,
quae cum Apollonii nomine conjuncta est, etsi hic vix primus proposuit. In
hac omnium planetarum orbitarum centra rectam lineam efficiebant, quae
per Terram atque Solem ibat; in systemate Tychonico omnia in unum locum,
Solis centrum, coacta sunt. Tempore vero recentissimo SCHIAPARELLIUS,
praeclarus ille astronomus Graecorumque astronomiae investigator, systema
Tychonicum notum fuisse contendit HERACLIDI Pontico, qui Alexandri,
magni temporibus, centum fere annis ante Apollonium, vivebat3 ac credit
etiam, longius illum progressum esse, cum ante Aristarchum Terram quoque
circa Solem moveri doceret. At cum certum videatur Mercurii Venerisque
orbitarum centra Heraclidem in Sole posuisse et Terram 24 horis revolvi
docuisse, tum propius systema Tychonicum eum accessisse nemo antiquo-
rum scriptorum testatur. Quod vero ad Terrae motum attinet, certe testatur
AE'TIUS doxographus, Heraclidem Terram moveri docuisse, »neque tamen
progredientem, verum se vertentem« (οὐ μήν γε μεταβατικῶς, ἀλλὰ τρεπτικῶς),
i. e. revolventem1. ARISTARCHUS autem, prius quam hypothesin heliocen-
tricam poneret, per illamne opinionem viam sibi muniverit, quinque planetas
circa Solem moveri, sciri non potest. Nihil igitur est, quod systema Tychoni-
cum umquam antea publice propositum esse probet. Orto vero systemate
heliocentrico, facile intellegitur, intercessionis causa illud propositum esse,
ac satis veri simile est, ut plures eodem tempore proposuerint. Neque Ursus
solus, sed etiam HELISAEUS ROESLINUS hoc se fecisse contendebat; quo·
rum conatus etsi Tycho tamquam de suis meritis, quae ei videbantur, detra-
hentes indignans rejecit, nemo tamen negare potest, vere illos loqui potuisse.

Saeculo sequenti, cum vetus opinio, nihil aliud opus esse nisi systema line-
arum geometricarum, quo »phaenomena salvari« possent, celeriter evane—
sceret, et systema Copernicanum paulatim victoriam reportaret, systema
T ychonicum a compluribus receptum est, qui piis superstitionibus vel aliis
dubitationibus tenebantur. Recepit inter alios PETRUS GASSENDUS, philo-
sophus ille Epicureus, qui Tychonis vitam descripsit; qui tamen aperte con-
fessus est, Copernicanum systema sese praeIaturum fuisse, nisi Scripturae
sacrae repugnare judicatum esset. Recepit etiam LONGOMONTANUS, di-

¹ AETIUS de plac. phil. 111 13 (DIELS, Doxogtaphi Gtaecip. 378). Cf. SIMPLICIUS in ARIST.
de caelo 11 13 p. 293 b 30 (p. 519 Heiberg).

