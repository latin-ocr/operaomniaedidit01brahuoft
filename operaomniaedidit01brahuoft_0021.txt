PROLEGOMENA EDITORIS.

UM ab illius viri operibus, cujus nunc scripta omnia epistulas observa-
tionesque Reipublicae litterarum tradituri sumus, astronomia, qualem
recentiora tempora ferunt, initium ceperit, antequam ipsam rem aggredimur,
consideremus, qualis tunc, cum ad operam accederet, astrorum disciplinae
status fuerit, quibus ille condicionibus labores exercuerit, denique quantae in
astrorum motus studio commutationis auctor fuerit.
Priore parte saeculi XVI eandem plane speciem astronomia praebebat at-
· que illa, quam medio saeculo II posteritati tradiderat CLAUDIUS PTOLE-
MAEUS, qui magna illa syntaxi mathematica omnia fere complexus erat,
quae astronomia Alexandrinorum aetate mirabiliter profecerat. Quadringentis
fere annis APOLLONIUS et HIPPARCHUS et PTOLEMAEUS systema illud
astronomicum, Ptolemaei nomine posthac notatum, protulerant, cujus ope
Solis Lunae planetarumque motus non minus accurate supputare quam illo-
rum temporum instrumentis parum subtilibus loca stellarum in caelo deter-
minare licebat. Itaque cum ex tabulis locum planetae alicujus supputaverant
astronomi, dein vero longitudinem ejusdem atque latitudinem in caelo dimensi
erant, supputatio atque observatio tam bene congruere solebant, ut, quod
remanebat discrepantiae‚ vitio instrumentorum imputare liceret. In hoc sy—
stemate centrum mundi tenebat Terra, planetae vero (inter quos numerabant
Solem ac Lunam) cursibus valde implicatis circa eam revolvebantur. Unum-
quemque planetam in circulo (quem epicyclum vocabant) circumferri arbi-
trabantur, cujus centrum per circuitum majoris cujusdam circuli (deferentis,
ut ajebant) moveretur; hujus vero circuli centrum aliquo spatio a Terra di-
stare existimabatur. Sed cum ne haec quidem sufficerent ad eos planetarum
motus creandos, qui oculis observabantur, dogma illud de constantia omnis
motus circularis deserendum erat, et cursum epicycli in circuitu circuli de-
ferentis non aequabilem ut ex centro ejus conspectum, sed talem esse existi-
mabant, ut ex alio quodam puncto, quod dicebatur centrum aequans, aequa-
bilis esse videretur. Solis quidem motus facilius explicabatur, siquidem in
hoc ea sola anomalia apparebat, quod quattuor illa spatia inter aequinoctia
ac solstitia aequalia non erant; quae tamen nullo negotio expediebatur, cum
Solem quotannis per circulum, quus centrum extra Terram esset, moveri
existimarent. Lunae vero motus multo implicatior erat; quamquam enim sta-
tiones et retrogradationes temporarias, quae planetarum motus per epicyclos
interpretari Ptolemaeum cogebant, haec non praebebat, tamen adeo inaequalis
motus ejus erat, ut per similes rationes multiplices eum explicare necesse es—
set. Per hoc unum systema errantium stellarum loca inter inerrantes prae—
finiri poterant, et, si mathematica spectes, motus ille epicyclicus id ipsum signi-
ficat, quod nostrae aetatis mathematici ita exprimunt, ut per seriem sinuum
vel cosinuum multiplorum cujusdam anguli functionem aliquam explicent.

