VIII PROLEGOM ENA EDITORIS

verentur, omnia satis explicare Copernicus potuit. Sed ut status rerum se
habet, cum celeritas astrorum nunc augeatur, nunc minuatur, ita ut non per
circulos perfectos iter ea facere pateat, non poterat Copernicus non uti multis
epicyclis. Vix autem dici poterant planetae circa Solem moveri, quia circa
medium Solis locum sive centrum orbitae Terrae — quod aliquo spatio a Sole
distaret —— eos moveri Copernicus ajebat. Eam fere solam ob causam recte
simplicius dici poterat novum systema, quia non, ut vetus illud, motum ita
constantem esse existimare cogebat, ut planeta, si ex puncto aliquo extra cen-
trum posito conspiceretur, aequabili celeritate moveri videretur. Atque etiam
ut planetarum latitudinis varietatem explanaret, necesse erat Copernico Pto-
lemaei vestigia premere. Huic ideo difficillimum fuerat illam varietatem ex-
plicare, quia existimandum erat, orbitam planetae in plano positam esse, quod
Terram secaret; erravit etiam Copernicus—neque tamen tanto opere—‚ cum
hoc planum non Solem, sed centrum orbitae a Terra percursae secare existi-
maret. Itaque assumendae erant constructiones implicatissimae et a natura
abhorrentes, et quae cum Terrae, non planetae, circumlationis circa Solem
ternpore conjunctae essent. Eadem autem ratio erat motus inferiorum plane-
tarum, Mercurii ac Veneris, quo factum est, ut Terra in novo systemate paene
eJusdem momenti esset atque in vetere.

Itaque Copernicus‚ etsi pro Solis motu T errae motum substituerat, multis
tamen locis nondum excesserat limites aevi antiqui, sicut etiam systema eJ‘us
non minus quam Ptolemaicum instrumentum tantum erat supputationis ne-
que ostendere poterat orbitas re vera a planetis peractas. Recte igitur KEP-
LERUS¹: »Copernicus« inquit »divitiarum suarum ipse ignarus, Ptolemaeum
sibi exprimendum omnino sumpsit, non rerum naturam, ad quam tamen
omnium proxime accesserat.« Via a Copernico monstrata ulterius progredi
non licebat, sed quomodo Alexandrinorum fines egredi possent astronomi,
jam magno opere quaerebatur. Monstravit quidem rectam viam PETRUS
RAMUS, philosophus Francogallus, libro a. 1569 in lucem emisso. Hic conten-
dit, Graecos atque Copernicum hypothesibus et opinionibus praesumptis male
nixos esse, cum potius observationibus diligentibus, logica et mathematica
ratione adhibitis, uti debuissent. Sed quomodo hoc faciendum esset, nemo
adhuc clare perspexisse videbatur; quamquam existimandum erat, eos, qui
Syntaxi Ptolemaei operam dedissent, non potuisse non intellegere, astrono-
mos Alexandrinos multas per aliquot saecula observationes fecisse, sine qui-
bus non potuissent tantum efficere, quantum continet illud opus, quod tanto
opere distat a vetustiorum philosophorum de phaenomenis caelestibus animo
fere solo excogitatis opinionibus, si unum excipias systema illud »concentri-
cum« ab EUDOXO et CALLIPPO explicatum, quod observationibus nixum
esse videtur.

Opus erat astronomo, qui sibi proponeret omnia ex principio perscrutari

l De motibus steIIae Martis cap. XIV (Op. 111 p. 234).

