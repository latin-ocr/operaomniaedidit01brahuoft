XVIII PROLEGOMENA EDITORIS

Item ahud quoddam ad solstitia definienda, quod ex circulo ad perpendiculum
directo constabat, intra quem alius circulus aliquanto minor in eodem plano
circumvolvi poterat; hic vero duas dioptras inter se plane oppositas porta-
bat, ita ut, si umbra alterius in alteram caderet, Solis altitudo e divisione
circuli exterioris peti posset.l Ex his instrumentis simplicibus facile procedi
poterat ad circulorum complurium systemata, quibus in qualibet caeli parte
stellae observari poterant. HuJusmodi instrumentum, quod Ptolemaeus Astro-
labon 2, T ycho vero Armillas Zodiacales appellabat, si speciem implicatiorem
prae se ferebat, ex sex circulis constabat, quorum extremus, qui meridiano
respondebat, in interiore circuitu duos cardines portabat, qui polis responde—
bant, circa quos circulus paulo minor, colurus solstitialis, movebatur, ad
quem tertius circulus ejusdem magnitudinis, qui Eclipticae respondebat, ita
affixus erat, ut angulos rectos eorum plana efficerent. Colurus autem duos
cardines portabat, Eclipticae polis respondentes, circa quos movebantur duo
circuli, alter coluro maj0r, alter min0r; hic denique sextum circulum con-
tinebat, qui intra eum in eodem plano circumvolvi poterat et duas dioptras
inter se oppositas portabat. Poterat igitur hoc instrumentum duarum stella-
rum longitudinis et latitudinis differentias metirL

Similibus instrumentis usi erant Arabes, quos veri simile est etiam Armillas
AEquatorias longe simpliciores construxisse, quae per GEMAL-ED-DIN Per-
sam Pekingum usque viam repererunt, ubi duo maxima hujus generis instru-
menta anno 1279 confecta sunt et usque ad annum 1900 integra manebant. At
in Europa talia nondum cognoverat WALTHER, summus omnium observa-
torum ante Tychonem3 nam is Armillis tantum Zodiacalibus utebatur. AEqua-
torias vero Armillas primus describit GEMMA FRISIUS anno 1534; sed exi-
guum erat hoc instrumentum, et quod manu teneri posset. Veterum instru-
menta ex metallo solido confecta fuisse ait Tycho‚ et cum satis magna essent,
ut intervalla lO‘ signata haberent, non potuisse non firmiter esse constructa.
Imprimis vero memorabile est, perfectam instrumenti symmetriam maximi
esse momenti clare eum perspexisse; commonet enim, polos Ecliptieae aliter
alio tempore ad meridianum collocatos esse, qua re fieret, ut Armillae Zodia-
cales intentioni satis magnae obnoxiae essent.⁸ Itaque hoc instrumento Tycho
rarissime utebatur, quod cetera ejus instrumenta numquam aequiperavit3
quamquam Stellaeburgi quoque tales armillas instituit, quae eo praestabant,
quod quattuor tantum circulis constabant; annis vero posterioribus num-
quam iis utebatur. Observatio ita fiebat, ut ad stellae aliquus longitudinem
et latitudinem cognitas duae dioptrae accommodarentur, quo facto et ad illam
et ad Lunam aliudve astrum instrumentum dirigebatur; tum vero hujus lon-
gitudo et latitudo statim e circulis reperiri poterant. Iis quidem, qui Tychoni

¹ Ibid. Ι 12 (p. 65).
² Ibid. V l (p. 351).
³ Mechan. fol. C; Progymn. 1 p. 140 sqq.

