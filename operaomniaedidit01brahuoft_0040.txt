XXIV PROLEGOMENA EDITORIS

hoc radio plane attingeretur. Ingeniose hoc excogitatum erat, neque tamen
ad effectum perduci poterat: nam illius aetatis artificibus difficillimum erat
omnes has divisiones satis accurate conficere, ut omittamus, observatori
saepe dubitandum fuisse, quae linea divisionis illi directioni, secundum quam
spectaretur, maxime appropinquaret. TYCHO hanc rationem in tribus in-
strumentis ex iis, quae primo tempore confecit, expertus est, ut ex imagine
quadrantis ejus minimi patet, sed postea rejecit, cum sua ipsius ratione longe
inferior esset. Illam divisionem mobilem a VERNERIO anno 1631 inventam,
quae hodie in usu est, per errorem Nonio ascribi satis constat, a cujus inven-
tione nonnihil differt. Sed ad id, quod Vernerius excogitavit, prope acces-
serant T ychonis aequales, IACOBUS CURTIUS et CHRISTOPHORUS CLA-
VIUS, quorum ille in epistula anno 1590 scripta rationem suam cum Tychone
communicavit, neque tamen ita excultam, ut eam, quam indicaverat Nonius,
multum superaret, Clavius vero anno demum 1606, Tychone jam mortuo,
suam rationem in medium protulit.

TYCHONEM adulescentem Augustae Vindelicorum Arabum exemplum
secutum quadrantem, eujus radius 14 cubitorum (= 5.⁶ metrorum) esset, con-
ficiendum curasse vidimus. Sed jam ante illud tempus, cum anno 1564 Lipsiae
versaretur, baculum, ut ipse ait1, ibi possederat lineis transversis divisum,
rationem doctus a BARTHOLOMAEO SCULTETO‚ qui ipse ab HOMELIO
magistro suo (nato a. 1518, mortuo a. 1562) eam didicerat. Ceterum excogi-
tata jam erat multo ante, cum ad mensuras rectas adhibuisset Hebraeus qui-
dam Hispanus, LEVI BEN GERSON, qui Avinioni habitabat et anno 1344
mortuus est²‚ et in PUEHLERI Geometria‚ quae anno 1561 vel 1563 edita est,
complura instrumenta, quae arcus tali ratione divisos portant, lineis descripta
reperiuntur³. Hic liber Tychoni fortasse ignotus fuit, sed facile certe erat,
quod rectarum linearum divisionibus excogitatum erat, in arcus transferre;
hoc vero Tycho primus in instrumentis astronomicis fecit, atque ita demum
effecit, ut in arcu, qui non major erat, quam ut in eo decem minutorum inter-
valla notarentur, partes minuti cerni possent. Neque hoc satis erat; nam
etiam de eo agebatur, ut accuratius quam antehac instrumentum ad stellam
dirigeretur3 hic vero nemo Tychoni viam monstrabat. Antea »Radius visualis«
sive »Regula fiduciae« ad utramque extremitatem singulis dioptris sive, ut
tunc vocabantur, »pinnacidiis« instructa fuerat, quae ex lamina ex orichalco
facta et foramen in medio portanti constabant. Si hoc foramen nimis exiguum
erat, stella debilis conspici non poterat; sin vero nimis magnum factum erat,
observatio parum certa erat. Jam Tycho proprium pinnacidium construxit,
quod ad extremitatem ocularem regulae adhibendum erat. Constabat ex
lamina quadrata, quae in illo latere, quod regulae proximum erat, rimulam

¹ Mechan. fol. F 2; Progymn. 1 p. 671.
2 CANTOR, Geschicbte det Mathematik 112 p. 289.
³ KAESTNER‚ Geschichte det Mathematik 1 p. 670 sqq.

