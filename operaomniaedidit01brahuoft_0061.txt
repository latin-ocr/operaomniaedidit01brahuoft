PROLEGOMENA EDITORIS XLV

averteretur, bina inventa conjungebantur, prout Venus Solem ab oriente vel
occidente aspiciebat, talibus delectis observationibus, ubi, quantum fieri
poterat, eandem altitudinem et declinationem et aTerra distantiam uterque
habebat. Hac ratione Tychoni contigit, ut optime rem perageret; ea enirn
ascensio recta, 26ο 0¹ 30‘¹‚ quam stellam α Arietis exitu anni 1585 habuisse ad
extremum inventum est, solis 15⁴⁴ minor est ea, quam ex ascensione recta
anni 1755 a BRADLEIO indicata, ratione habita motus proprii ab AUWERSIO
reperti, illo tempore eam habuisse supputari potest.

Deinde aliae octo stellae principales, in sua quaeque caeli parte, accurate
definitae sunt, cum declinationes et distantiae alius ab alia recta via observa-
rentur, quibus factis triangulum sphaericum, quod faciebant polus ac binae
stellae, angulum polarem sive differentiam ascensionum rectarum dabant.
Etsi numeros non tam accuratos Tycho adeptus est quarn sibi videbatur,
quia eo in errorem ductus est, quod summa illarum differentiarum paucis
tantum partibus secundis a 360ο differebat, multo tamen accuratiores erant,
quam priores astronomi adepti erant, Hoc quidem apparet ex comparatione
locorum illarum novem stellarum, quae exitu anni 1585 definitae sunt, curn
numeris Bradleii atque Auwersii, errorem veri similem ascensionum recta-
rum tantum fuisse ss 24⁴< 1, declinationum vero ὲ 25“.9‚ ratione habita mediae
refractionis.

Quantum praestaret Tychonis ratio causas errorum tollendi, apparuit, ubi
primum Cassellis in observatorio Landgravii ascensiones rectae absolutae
definiri coeptae sunt. Hic initio pro Venere Jupiter adhibebatur, quicum cerni
non possit, quamdiu Sol supra horizontem est, per longius temporis spatium
horologiis confidendum erat; quod hic tamen minore periculo fieri poterat
quam apud Tychonem‚ postquam ad horologia corrigenda perpendiculis
oscillatoriis uti coeperat BUERGIUS. Anno vero 1587 Veneris usus receptus
est, et observatis altitudine et azimutho longitudo Aldeborae definita est.
Longitudines ad annum 1586 accommodatae bene illae quidem concordabant
inter se, sed plus 6 ’ maj ores erant iis, quas invenerat Tycho. Hoc nihili facien-
dum esse Landgravius existimabat, quoniam adhuc nemo ne tam accurate
quidem longitudines definire potuisset. Causa erat, quod jam KEPLERUS
suspicatus est¹‚ parallaxis Solis 3 ⁴ falso aestimata, quae observationibus Cas-
sellis factis imprimis nocebat, quae omnes hieme, cum et Sol et Venus par-
vam altitudinem habebant, institutae nec curn aliis conjunctae erant, quibus,
ut Hvenae factum erat, errores, quantum fieri posset, averterentur. Hoc per-
petuo 6‘ errore postea factum est, ut catalogus Cassellis inceptus (qui nurn-
quam absolutus est) ad annum 1593, quocum longitudines congruunt, accom-
modatus esse falso putaretur.

His novem stellis principalibus et duodecim aliis, quae prope Eclipticam

1 KEPLER, Ephemetis ad annum 1617 (Op. VII p. 494): »Necesse est hinc oriri congloba-
tionem aliquam, ut in montibus nivium.«

