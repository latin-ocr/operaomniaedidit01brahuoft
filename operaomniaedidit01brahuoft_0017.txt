PRAEFATIO SOCIETATIS LINGUAE ET LITTERARUM
DANICARUM.

UM COPERNICI KEPLERI GALILAEI aliorumque virorum doctorum

praestantium opera magnis editionibus collecta reperiantur, ita ut facile
ea adire possint homines doctrinarum studiosi, illius viri, quem regem astro-
nomorum Besselius appellavit, quique sua industria omnis recentiorum tem-
porum astronomiae fundamentum J'ecit‚ opera nondum tali modo edita sunt.
Ac de observationum quidem TYCHONIS BRAHE corpore edendo saepius
cogitatum est, usque ab eo tempore, cum Fridericus ΙΙΙ rex Daniae eas, ut
bibliothecae suae nuper conditae adjungeret, anno 1655 comparavit, sed nunc
demum res ad effectum perduci potuit, cum petenti populari nostro, v. d.
Ι. L. E. DREYERO, observatorii‚ quod Armachae Hibernorum floret, praefecto,
INSTITUTUM CARLSBERGICUM sumptus, qui ad observationes typis de-
scribendas necessarii essent, sese suscepturum esse pollicitum est. Quod vero
omnia Tychonis Brahe opera nunc edere possumus, primum viri excellentis-
simi G. A. HAGEMANNI munificentiae insigni, qui societati nostrae opes sup-
peditavit, quibus hoc propositum perageretur, deinde DREYERI officiosae
voluntati debemus, qui consentientibus Instituti Carlsbergici praefectis con-
cessit, ut sua observationum editio pars fieret editionis omnium T ychonis
operum, et ceteris quoque operibus edendis sese praefuturum esse promisit.
Ita nunc, amplius trecentis annis post summi astronomi mortem, lucem videt
haec editio omnium operum ejus, quam talem futuram esse speramus, quae
illo, qui eorum, qui in patria nostra studiis altioribus operam dederunt, jure
princeps appellari potest, digna esse videatur.

Propositum nobis erat, non solum ut omnia, quae ipse Tycho edenda cura-
visset, denuo ederentur, sed etiam ut commentationes atque inquisitiones
nondum editae, si quae exstarent, ac praeterea omnes epistulae litterae actaque
publica, quae vitae ejus atque studiis aliquo modo lucem afferre possent, un-
dique colligerentur. Quorum copiam (si ea, quae Hauniae asservantur, exci-
pias) majore ex parte in Bibliotheca Caesarea Vindobonensi quaerendam esse,
ab initio constabat. Sed cum Tycho satis multum in itineribus versatus esset
et cum viris doctis ac principibus externis haud paucis conjunctus fuisset, ab
initio coniciendum erat, nonnulla eorum, quae in editionem recipienda essent,
in multis bibliothecis archivisque per majorem Europae partem dissipata esse,
quae ut omnia quam diligentissime perquirerentur, nihil operae praetermissum
est. Quae ex archivis congerenda erant, ipsorum Germaniae Austriae Italiaeque
septentrionalis archivorum perscrutatione collecta sunt; quod vero ad biblio-
thecas attinet, ita actum est, ut catalogis librorum manu scriptorum typis de-
scriptis inspiciendis et ex omnibus fere bibliothecis Europae publicis, quae
quidem libros ad artes et doctrinas pertinentes possidere existimarentur, per
litteras sciscitando ea, quibus opus esset, conquirerentur. Ex iis, quae his lit-

(A)

