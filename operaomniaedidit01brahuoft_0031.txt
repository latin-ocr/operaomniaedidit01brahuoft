PROLEGOMENA EDITORIS XV

intra fines supra indicatos contineretur, Tycho probavit, ut ipse anno 1588
ad PEUCERUM scribit: »Si contineatur haec ars intra suas metaS‚ significa-

tiones quasdam physicas non ineptas neque utique frivolas et cognitu non
inutiles suppeditat.«

Vulgaris vero astrologia »Judiciaria« Tychoni non placebat. Quod nihilo
minus trium regis Daniae filiorum horoscopos accuratos conscripsit, regis
hortatu fecit, et inter libros eJus manu scriptos alia exempla talium praedic-
tionum fere nulla inveniuntur. Ab his autem multum differt ipsius regis horo-
scopi brevis descriptio, quam rege demum mortuo confecit¹; namin hac con-
ficienda id solum sibi proposuerat, ut conclusiones quasdam, quas e deliquiis
Lunaribus fieri posse existimabat, justas esse demonstraret. In libello De
nova stella satis circumspecte et dubitanter egerat de significatione astro-
logica hujus stellae, et in Progymnasmaiis, magno illo opere, ubi praeceden-
tis libelli partem astronomicam denuo exscribit, ita pergit: »Caetera quae prae-
dictionem astrologicam continebant, volens relinquo« Sub finem tamen hu-
jus magni operis ad astrologicam stellae significationem revertitur, quia ap—
parentia ejus eventus praeter modum extraordinarius erat3 etcum vaticinium
ejus miro casu multo post mortem ipsius evenire visum esset, ab iis, qui ve-
ram ejus in historia doctrinarum magnitudinem ignorabant, magnus inter-
dum astrologus appellatus est. Itaque haud ab re erit hic afferre, quae KEP-
LERUS de Tychonis opinionibus astrologicis pronuntiavit, quoniam ille non
modo scripta ejus, sive edita erant sive non, penitus cognoverat, sed etiam
multum temporis quotidiano usu cum eo conjunctus erat2: »Tycho Braheus
. ..astronomiae restaurationem ingenti animo complexus, hoc unicum opus
sibi delegit, in quo aetatem suam transigeret opesque avitas splendidas, qui-
bus erat suffultus, impenderet; quodque in praecipua gloriae parte censeo,
fecit hoc ille animo ab omnibus superstitionibus astrologicis vacuo inque
unum solum finem totius philosophiae supremum, in cognitionem et Dei et
sui ipsius erectissimo; quod cum in scriptis et carminibus, quibus delectaba-
tur, tum in quotidianis colloquiis aequalitate constantissima reddidit contesta-
tissimum. astrologorum vero vanitatem, inertiam, ignaviam et sordes pluri—
mum et deridere et detestari est solitus, sic tamen, ut siderum effectus in
sublunaribus‚ partem philosophiae praestantissimam‚ nequaquam negaret,
gnarus, effectus illos siderum generales ab eventibus ipsis in rebus humanis
individuis accuratissimo judicio distinguere. Quod cum non caperet vulgus
hominurn, ad miraculosas praedictiones credulum, ad rumores falsos dis-
seminandos promtum, utraque re vanissimum, nonnunquam virum inno-
centissimum inepto eius famae studio sermonibus obliquis et invidiae Magna-
tum objecit.«

¹ Primi nos edidimus tom. Ι p. 136 sqq.
2 Tabulae RudolpIu'nae, Praefatio (Op. VI 671)

