PROLEGOMENA EDITORIS XXXI

sibilis, cum tamen juxta Ptolemaicam Hypothesin debeat esse minutorum
quasi 4, satis perceptibilis. Sed potes haec postea diligentius examinare«

Duae praeterea in sequentibus inveniuntur annotationes, quae rem aliqua
ex parte animos in se convertisse ostendunt. Ad diem 21 Martii IOANNES
AURIFABER, artifex Tychonis, qui illo die observationes instituit aut saltem
in librum retulit, haec annotavit: »Confer altitudinem meridianam cum his
circa 90 gradum, atque hinc erue parallaxin ῼ. Nam refractione caret in ista
altitudine citima Juxta 90 gradum.« Et ad diem 15 Aprilis, non quidem in ipso
observationum libro, sedin exemplo transscripto ¹, calculum invenimus longi-
tudinis et latitudinis Veneris, quem sequuntur haec verba: »Huic inter alia
ratiocinari licet parallaxin ς) etiam minorem esse . . . Si parallaxis secundum
Copernicum adhibeatur, plane stationaria stella Q erit, cum tamen proportio
motus diurni unum ad minimum minutum Juxta intervallum temporis exigat.
Sed vide observationes et fac ibi periculum.«

Dolendum est, quod Tycho rem non ulterius persecutus est. In longa Mar-
tis observationum serie, quae a mense J unio anni 1593 ad mensem Februarium
anni 1594 institutae sunt, parallaxin hujus planetae invenire conatus non est.
Ad diem ll mensis Decembris anni 1594 annotatum est, non tamen ipsius
Tychonis manu, Venerem, quae tum in maxima elongatione a Sole esset,
eandem quam illum parallaxin habere. Tunc vero Venus in declinatione
meridionali 15⁰ erat, nec, sicut anno 1590, multas per horas continuas obser-
vari poterat. Ingruentibus aliis negotiis res dilata esse videtur, neque umquam
intente tractata est. ”

Hac sola in re Tycho inventionem persequi neglexit, ad quam observatio-
nes ejus viam monstrabant. Nam semper, quid hae significarent, clare per-
spiciebat, et hanc legem sibi ab adulescentia posuerat, ut observationes cum
tabulis compararet, quod ita fieri solebat, ut ex observata planetae altitudine
meridiana statim declinatio reperiretur, quo facto ex hac una cum distantia
ab aliqua stella fixa atque hujus declinatione cognita differentia ascensionis
rectae inter planetam et stellam calculis reperiri poterat, quae differentia si
addebatur stellae ascensioni rectae, dabat planetae ascensionem rectam; ex
hac denique et declinatione longitudo atque latitudo planetae calculis reperie-
bantur. Hae tamen interdum, cum distantiae planetae a duabus stellis obser-
vatae erant, ex harum longitudine et latitudine statim reperiebantur, non
adhibita ascensione recta. Hac sola ratione Tycho in Lunae motu inquirendo
plurimum profecit et KEPLERI operibus praeclaris viam aperuit, quorum
postea mentionem faciemus. Sin vero diutius vixisset, dubium non est, quin
ipse publice pronuntiaturus fuerit, quod Kepler postea pronuntiavit, observa-
tionibus suis demonstratum esse, parallaxin Solis unum minutum excedere
non posse.

Hos calculos perquam molestos fuisse apparet, quamdiu inventum non

¹ Cod. Haun. Ant. Coll. Reg. 1828 in 40.

