PROLEGOMENA EDITORIS XIX

praecedebant‚ haec ratio commoda erat satisque accurata; hic vero, qui theo-
riam planetarum numquam corrigiposse intellegebat, si ea accuratione, quam
veteres animo concepissent, contentus esset, Armillas Zodiacales repudiavit,
sicut etiam Torquetum, instrumentum magis etiam incondite confectum, a
GEBERO Hispalensi inventum, quod observationibus tantum prorsus rudibus
aptum erat.

Armillis vero AEquatoriis Tycho multum utebatur, quae simplici composi-
tione et symmetria magnos progressus fecerant. Tria hujus generis instru-
menta construxit, quae omnia in Mechanica ejus lineis descripta sunt. Pri-
mum eorum, quod Uraniburgi in observatorio minore adversus septentriones
sito collocatum erat, constabat ex tribus circulis e chalybe factis, quorum
duo, Meridianus et AEquator, inter se firme conjuncti erant; ceterum et
AEquator et circulus declinationis, qui moveri poterat, dioptris ex orichalco
factis instructi erant, quae secundum citculos moveri poterant et oculo ob-
servantis locum praebebant, cum cylindrus exiguus, qui in medio axis polaris
exilis positus et contra hunc perpendiculariter directus erat, dioptrae objec-
tivae vice fungeretur. Alterum instrumentum huic satis consimile, cujus tamen
AEquator moveri poterat, in minore observatorio meridionali locum tenebat.

Hae tamen armillae tertio instrumento Tychonis, Armillis AEquatoriis maxi-
mis, quod Stellaeburgi cryptam maximam adversus meridiem spectantem
occupabat, multum superabantur. Die ll mensis Decembris anni 1584, ipso
solstitii hiberni die, Tycho illum lapidem, quo ima pars axis polaris longissimi
niti debebat, sollemni ritu in loco suo collocavit. Hoc instrumentum consta-
bat tantum e circulo declinationis, cujus diameter erat 7 cubitorum (z 2.s me-
trorum), qui circa diametrum axi polari respondentem circumagebatur, at-
que e semicirculo octo columnis lapideis innitenti, qui ei parti AEquatoris,
quae infra horizontem est, respondebat. Axis polaris, qui tubus erat ferreus,
ita institutus erat, ut justa obliquitas adversus horizontem justumque azi-
muthum cochleis ei dari possent. Circulo autem circumacto altera observatio
institui poterat, cum altera primum regula dioptrae, deinde altera ex centro
adhiberetur, quod in libris observationum verbis »vice versa« notatur. Hoc
instrumentum magnum et diligentissime confectum plurimum in usu erat at-
que imprimis Tychoni in deliciis fuisse videtur.

Procedentes jam ad instrumenta, quae e minoribus partibus orbis circularis
constabant, primum mentionem faciemus instrumenti cujusdam Tychonis,
quod primis Jam temporibus Uraniburgi institutum erat. Semicirculus erat
verticalis, qui circa circulum azimuthalem horizontalem circumvolvebatur,
cum circa alteram extremitatem diametri horizontalis regula dioptrae cir-
cumvolveretur. Hoc tamen non multum in usu erat.

Quadrantibus Jam multo ante Tychonis aetatem astronomi usi erant. Qua—
drantem meridianum PTOLEMAEUS describit, qui ad cubum ligneum vel la-
pideum destinatus erat et in centro arcus divisi cylindrum exiguum tenebat,

(0⁸)

