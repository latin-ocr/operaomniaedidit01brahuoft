PROLEGOMENA EDITORIS XXV

exilem habebat; erant vero praeterea rimulae aliae tres inter cetera tria latera
et parvas quasdam fibulas ex metallo factas, quae si movebantur, rimularum
latitudines ad magnitudinem stellae accommodari poterant. Ad ulteriorem
vero extremitatem regulae altera lamina quadrata erat, ejusdem plane magni-
tudinis ac prior illa. J am si stella, adversus quam instrumentum dirigebatur,
tria latera laminae superioris tangere conspiciebatur et per rimulam exilem,
quae proxime regulam in illa facta erat, apparebat, rectam lineam ab oculo
suo ad stellam regulam indicare observatori constabat. Ceterum pro lamina
superiore cylindrus parvus saepe adhibebatur, qui in armillis ad centrum axis
collocabatur, cum pinnacidia ocularia secundum circulos divisos moveri pos-
sent. Cum Sol observabatur, pinnacidium superius cum alio quodam commu-
tabatur, quod foramen exiguum in medio habebat, per quod in circulum par-
vum, qui in medio pinnacidio inferiore erat, lumen cadebat, ac ne lux dispersa
impedimento esset, radii Solis »per canalem«, i. e. per tubum, adduci solebant.
Permagnus erat numerus instrumentorum, quae Tycho ita labentibus annis
construxit, atque ei, qui rem non penitus perspexerit, longe paucioribus idem
efficere potuisse atque animi solum luxuriaeque causa tot instrumentis obser-
vatoria sua complesse forsitan videatur. At ita rem sese non habere facile ap—
paret, si quis observationes ejus perscrutans rationes ejus observandi tem-
pore commutatas esse intellegit, ita ut nonnulla instrumenta in usu esse desi—
nerent. Annis a 1577 ad 1580, cum Uraniburgum exstruebatur, non multae ob-
servationes factae sunt. Ex hoc vero tempore Solis, quem antea brevibus tan-
tum temporis spatiis Tycho observaverat, altitudinem meridianam semper
crebrius dimetitur3 planetarum ac fixarum distantias ab aliis stellis per Sex-
tantem chalybeum, altitudines atque azimutha per quadrantes dimetitur. Ab
anno 1581 observationes altitudinum meridianarum semper crebriores fiunt,
ac post Aprilem mensem anni 1582 azimutha paene omnino evanescunt. Eo-
dem tempore Tychonem‚ si duobus horologiis simul uteretur, certam sese
temporis indicationem adipisci posse desperavisse videmus; quotidianis enim
Solis per meridianum transitus comparationibus tria sua horologia cursu
quotidiano incredibile quantum discrepare intellexerat. Cum observationes
semper augerentur, quare magnum »Sextantem trigonicum« exaedificare jam
fuit necessarium, instrumenta stabilius fundata efflagitari apparuit; exaedi-
ficatur ingens »Quadrans muralis«, deinde Stellaeburgum cum quinque suis
instrumentis. Anno 1585 summa rationum observandi Tychonis absoluta erat.
Altitudinem Solis meridianam quattuor vel quinque vel sex instrumentis
persequitur, declinationem per Armillas maximas dimetitur. Lunam in omni
periodo per totum caelum assidue persequitur, item omnes planetas; alti-
tudines meridianas per unum vel duos quadrantes, distantias a stella aliqua
fixa et differentias ascensionum rectarum per armillas dimetitur. Ante omnia
observationes, quae per armillas fiebant, angulorum horalium quarundam
ex lucidissimis stellis, quarum loca optime nota erant, in locum successisse

(D)

