LIV PROLEGOMENA EDITORIS

Progredientes jam ad Lunae latitudInis mutationem aeque magna hic Ty-
chonem invenisse reperimus. Inclinationem Lunae orbitae adversus Eclipti-
cam HIPPARCHUS et PTOLEMAEUS aestimaverant 5⁰, quem numerum ser-
vaverat COPERNICUS. Nonnulli tamen astronomi Arabes numeros discre-
pantes invenerant‚ ut IBN J UNIS 5⁰ 3¹ vel 5⁰ 8‘ sese invenisse ait. T YCHONI
primum dubitatio mota est· de numero Hipparcheo‚ cum observationem
quandam cometae anni 1577 ad calculos vocaret. Die 1 mensis Novembris
cometae distantiam a Luna metiendo invenerat 180 30 ‘, cum distantIae a stellis
observatae per supputationem efficerent distantiam a Luna 18⁰ 9¹, ratione
habita Lunae parallaxis. Hanc discrepantiam initio refractioni imputavit, sed
mense Augusto anni 1587, cum Luna prope Cancrum maximam latitudinem
meridionalem haberet ideoque tam elevata esset in caelo, ut nec parallaxis
nec refractionis error multum efficere posset, inclinationem invenit 5⁰ 15‘.
Tum quidem animo concepit, fieri posse, ut post Ptolemaei tempora mutata
esset inclinatio, sed jam anno sequenti (ut ex epistula ad BRUCAEUM Rosto-
chium missa apparet) novam inaequalitatem Lunarem hanc esse intellexit.
Postea vero multas suas observationes Lunae perscrutando inclinationem
inter 4⁰ 58⁴ 30⁴⁴ et 50 17 ‘ 30⁴¹ variare vidit, et mense Septembri anni 1595 retro-
gradationem nodorum non aequabilem esse, sed ita variare invenit, ut veri
nodi usque ad 1⁰ 46⁴ mediis suis locis antecedere vel ea subsequipossent. Hoc
ita explicavit, ut verum polum Lunarem circulum, cujus radius esset 9¹ 30⁴⁴,
circa medium polum describere existimaret, atque hoc ita quidem, ut in sy-
zygiis inclinatio minima (quod mutabilitatem Ptolemaeum latuisse explanaret)
et in quadraturis maxima esset. Haec constructio in syzygiis et quadraturis
nullam dedit aequationem lineae nodorum, in octantibus vero primo et tertio
ἦ- 10 46¹, in secundo et quarto — 10 46’, ita ut motus proportionalis esset
2 (QfflO). Quae autem hoc modo inventa erant, cum Observationibus Ty-
chonis, qualis erat earum subtilitas, bene congruebant. Memoratu vero dig-
num est, saeculo XVIII etiam NEWTONIUM HALLEIUM EULERUM eadem
duplici ratione latitudinem Lunae correxisse, ita ut de aequatione inclinatio-
nis et lineae nodorum separatim agerent, neque quemquam ante TOBIAM
MAYERUM demonstravisse, duas has correctiones in unam correctionem
latitudinis conjungi posse, quae esset 8‘ 49⁰ per sinum anguli multiplicata, qui
duplex esset elongatio a Sole, deducto argumento latitudinis.

Itaque ante mortem T ychonis magnae motus Lunae perturbationes omnes
inventae erant praeter solam accelerationem saecularem medii motus, quae
sine comparatione observationum saeculorum spatio interjecto institutarum
inveniri non poterat et saeculo demum XVIII ab HALLEIO inventa est. Post
Ptolemaei aetatem nullus astronomus ante Tychonem scientiae motus Lunae
quicquam addiderat; quam immensos vero progressus hic fecerat!

Fieri non potuit, quin extremis vitae annis, quando tot aegritudines Tychonem
circumstabant, magna eum voluptate affecerit, quod Luna cursus sui, quem

