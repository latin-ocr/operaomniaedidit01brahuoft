PROLEGOMENA EDITORIS IL

Quomodocumque se hae res habuerunt, quarum complures, atque eas im-
primis, quae ad eorum hominum rationes attinet, qui reipublicae praepositi
erant, nobis parum cognitas esse dolendum est, animo certe elato Tycho ca-
lamitatem suam tulit. Dum variis locis actiones instituit, ut novam sedem et
novas opes ad operam suam continuandam inveniret, apud HENRICUM
RANTZOVIUM in castello Wandesburgo prope Hamburgum habitabat. Ex
instrumentis suis paucis tantum uti poterat; nam pleraque condita erant, et
quattuor e maximis, inter quae Armillae maximae et Quadrans chalybeus‚
quae omnium fere maximas partes agebant, etiam tunc Hvenae erant ac po-
stea demum in Bohemiam ad eum missa sunt. Verum non quiescebant pla-
netae, quia custos eorum melioribus auxiliis carebat, atque animo invicto
Tycho ad motus eorum, quantum fieri poterat, observandos accessit. Radio
a prima aetate contempto uti quam omnino nihil efficere praeferebat. Etsi
vero angulos horales stellarum per armillas observando tempus definire non
poterat, ita rem perfecit, ut annotaret, quod temporis momentum horologium
indicaret, cum duae stellae majores, quarum altera Stella Polaris esse solebat,
lineam verticalem efficerent, ex quo tempus supputari poterat. Contigit tamen
ei, ut initio anni 1598 Quadrantem suam volubilem erigeret, qui magno ei
usui fuit. Ut suarum observationum vitiis mederetur, observationum plane-
tarum a DAVIDE FABRICIO, observatore diligentissimo, in Frisia Orientali
institutarum exempla transscripta comparavit. A mense Decembri anni 1598
aliquot menses Wittembergae observationes fecit, donec tandem aestate anni
1599 in Bohemia portum invenit. Sed hic quoque ordini et constantiae laborum
incommodum attulit, quod saepius in alium locum demigravit: Praga Bena-
chiam, hinc rursus Pragam, primum in villam imperatoris FERDINANDI,
denique CURTII domum, ubi mortem obiit. Sed in omnibus difficultatibus
observationes usque ad ultimum finem continuatae sunt, ac praecipue post-
quam omnia instrumenta, ultima prope exitum anni 1600, in Bohemiam per-
lata sunt.

Cum Tycho Daniam relinqueret, nondum absolutum erat illud opus, quod,
quamquam ipse non ita voluerat, morte ejus praematura caput factum est
omnium, quae scripserat. Anno 1588 Progymnasmatum partem primam con-
scribere coeperat‚ quae eodem anno typis describi coepta est. Sed tarde ege-
runt typographi, primum quia deerat charta, donec moletrina chartaria
Hvenae exstructa est, tum quia inquisitioneS, de quibus in libro agitur, non-
dum omnes absolutae erant. Absolutae tamen erant, quaecumque ad novam
stellam pertinebant, quare haec typis descripta sunt, cum aliquot quaterni-
ones praecedentes interim vacui relinquerentur. Cum ita post primum caput,
quod de Sole agebat, aliquid spatii superesse appareret, appendicem inseruit
de Lunae motu, quamquam ad novam stellam aut definitionem locorum stel-
larum fixarum hic nihil pertinebat. Sed magna ipsius Tychonis inventa, quae
ad Lunae motum attinebant, causa fuit, cur haec appendix brevi ante mortem

(G)

