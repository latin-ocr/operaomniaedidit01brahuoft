314 ANNOTATIONES EDITORIS

AD HOROSCOPOS FILIORUM REGIS.

Primus horum, horoscopus ejus, qui postea rex Christianus IV factus est,
satis multis libris manu scriptis traditus est (vid. supra p. 180), ad quos acce-
dit ipsius Tychonis primum exemplum ad perfectionem non adductum3 illud
tamen exemplum, quod ipsi regi Friderico II traditum est, intercidisse vide-
tur. At ceterorum horoscoporum, quibus agitur de duobus regis filiis aetate
inferioribus, qui amplum dignitatis statum numquam assecuti sunt, singula
exstant exempla, atque illa quidem ipsa, quae regi tradita sunt, quare viridi
involucro holoserico nitide ornata et in extrema charta auro illita sunt; horum
prius totum, ex altero vero sola interpretatio Germanica ipsius Tychonis
manu scripta est. Omnibus enim his horoscopis interpretationes Germanicae
accesserunt.

Etsi ipse T ycho talibus praedictionibus non multum tribuebat, dubitari non
poterat, quin hi tractatus integri describendi essent. Singulari enim diligentia
et in rebus astronomicis subtilitate ceteros omneS, qui ejusdem generis sunt,
superare videntur; comparationis causa afierri possunt duodecim illa Geni-
turarum exempla, quae exhibet Cardanus in fine libri, qui inscribitur In CI.
Ptolemaei Pelusiensis IIII de astrorum Judiciis ..... libros commentaria
(Basileae 1554) pp. 403—513‚ inter quae Eduardi VI regis Angliae horoscopus in-
venitur.

Qui astrologicae artis vocabulorum ignari sunt, certiores faciet liber prae-
clarus auctore A. Bouche—Leclercq, L'astrologie grecque (Paris. 1899), ubi
progressus hujus artis, quae in historia humani cultus insignem locum tenuit,
summa doctrina atque optimo judicio exponitur. Quae de testimoniis ad hanc
artem pertinentibus postea explorata sunt, collegit F. Boll in commentatione,
quae inscribitur D1‘e Erforsch ung der antiken Astrologie (Neue Jahrb. f. das
klass. Altertum XXI [1908] p. 103 sqq). Praeterea in editione AI-Battam’ sive
Albatenii oper1‘s astronomIci rationum, quae in astrologia adhibebantur, at-
que imprimis »directionum« supputationis brevem conspectum dedit C. A.

Nallino(Pubb11‘caZioni de] R. OsservatorIO di Brera in Milano no. XL parte I
[Mediolani 1903] p. 307 sqq.).

ad p. 183,16] Cf. Plin. HiSl. nat. II 26‚9⁵.

ad p. 183‚31] Juvenal. Sat. VII 194 sq.

ad p. 185,7 ] Longitudinem terrestrem a meridiano Ptolemaico, qui Insulas
fortunatas tangit, proficiscens Tycho numerare solet. Huncne significet sig-
num b hoc loco positum, in incerto relinquimus.

ad p. 191,10] De Antisciis vid. supra p. 42.

ad p. l92‚15] Locus apheticus (τόπος ἀφετικός), quem Hylech vocabant Ara-
bes, locus est Eclipticae, ex quo vita »dimitti« (ἀφίεσθαι) dicebatur; inter tales
erant »punctum ascendens« et »medium coeli«. Ille planeta, qui in momento
nativitatis in tali loco erat, vocabatur »apheta« sive »gubernator vitae«.

