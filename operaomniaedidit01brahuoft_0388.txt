312 ANNOTATIONES EDITORIS

De illorum temporum diariis astrologicis et meteorologicis egimus in Pro-
legomeniS. Ceterum de ratione hujus diarii ipse Tycho plene disputavit in
praefatione ei praemissa (vid. supra p. 35 sqq.). Hoc solum ejus generis diarium
ab eo confectum exstat; ex iis autem diariis, quae postea per aliquot annos
Friderico II regi ita jubenti eum misisse constat, nullum jam asservatum
est, nec dubitari potest, quin multo breviora quam hoc fuerint et eas solas
explicationes eorum, quae ex aspectibus planetarum consecutura esse existi-
marentur, continuerint, quae aliquo modo ad regem attinerent.

II. AD ADDITIONES AD CfftffithTATIONEM DE ECLIPSI

Insunt hae additiones in codice Vindobonensi lat. lO686¹⁷‚ qui eam partem
libri De nova stella continet, qua de eclipsi Lunae agitur. Hanc videtur Tycho
in officina sua denuo typis describendam curavisse, cum numeri quaterni-
onum et paginarum simul cum praeceptionibus typothetarum in usum Ger-
manica lingua scriptis in margine reperiantur; praecepit Tycho praeter alia, ut
additiones litteris minutis (inclinatis vel antiquis) describerentur. Cum mortis
Friderici ΙΙ regis mentio fiat (p. 132), post mensem Aprilem a. 1588 has scrip-
tas esse apparet; et ex annotatione post observationes anni 1565 inserta verba
a p. 135‚21 ad p. 136,4 in Epistularum astronomicarum vol. ΙΙ fol. 51 typis de-
scripta esse videmus; sed hoc volumen prelum numquam reliquit. Cf. hujus
editionis tom. X p. 13. In epistulis T ychonis illo tempore datis hujus com-
mentationis nusquam mentio fit.

ad p. 132,1 ] Neque haec charta jam exstat, neque in libris observationum
Tychonis, qui annis a 1571 ad 1573 deficiunt (vid. Prolegom. p. XI) eclipsis
commemoratur.

III. AD EXCERPTA EX LITTERIS AMICORUM.

ad p. 141,12] J am Octobri mense stellam observatam esse, nonnulli scrip-
tores contendebant, alii vero diserte negabant; neque ante Schulerum, qui
d. 6 m. Novembris hora 6 a. m. eam observavit, quemquam eam vidisse con-
stat. Vid. hujus editionis tom. ΙΙΙ.

AD ORATIONEM DE DISCIPLINIS MATHEMATICIS.

Haec oratio praefatio est praelectionum, quas autumno anni 1574 in uni-
versitate HauniensiTycho habuit. In duabus ejus editionibus, quae post mor-
tem T ychonis prodierunt, extrema pars orationis multo brevior est quam in
eo codice manu scripto, quem nos secuti sumus, et deest etiam additamen-
tum (p. 170—173)‚ cujus ultima verba propter lacerationem chartae inter-
ciderunt.

ad p. 147‚21] Ioseph. Ant. Iud. I 8‚2 (p. 167 Niese).

ad p. 148,ss ] Ioseph. Ant. Iud. I 2‚3 (p. 68 sqq.).

