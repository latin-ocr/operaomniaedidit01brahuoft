XL PROLEGOMENA EDITORIS

Atqui cum hanc 3‘ aestimaret, Martis parallaxin 3¹ longe minorem esse ob-
servationibus reperisse videtur. Permirum igitur est, quod tribus locis Tycho
contrarium dicit. Nam in epistula alia anno 1587 ad GUILELMUM Land-
gravium, alia anno 1588 ad PEUCERUM‚ alia anno 1589 ad ROTHMANNUM
scripta, illas observationes sibi clarum fecisse dicit, Martem exitu anni 1582
circa oppositionem Terrae propiorem quam Solem fuisse. In epistula tantum
ad Peucerum, quomodo hoc aenigma solvendum sit, his additis verbis signi-
ficat: »astipulante una motu ipsius diurno, cum Copernicanis potius numeris
consentiente, eo quod paulo celerius certo dierum intervallo in antecedentia
repedaret, quam Alphonsinorum concederet a Ptolemaeo deducta ratioci—
natio, idque ob minorem a Terris distantiam, quae motum paulo intentiorem
apparere efficiebat«. Hacne sola de causa temere concluserit, observationes
demonstravisse, Martis parallaxin majorem esse quam Solis, certe conten-
dere non possumus. KEPLERUS, cui ignota erat epistula ad Peucerum scripta,
qui vero ipse ex illis observationibus parallaxin minimam vel nullam in-
veniebat1, sibi reperisse videbatur, aenigma illud per calculos quosdam in
exemplo transscripto observationum anni 1583 discipuli alicujus manu con-
scriptos solvi posse, quibus distantiam Martis, quam initio illius anni a Terra
habebat, juxta numeros theoriae Coperm‘canae minorem quam Solis fuisse
repertum erat. Putabat Keplerus‚ hos calculos per errorem factos esse, cum
Tycho credidisset, discipulum ipsius jussu quaesivisse, praeberentne observa-
tiones ullam parallaxin, et illud, quod supra diximus, invenisse. At ita res se
habere non potest3 nam inter commentarios Tychonis manu scriptos, qui
Vindobonae asservantur, prima exempla horum calculorum invenimus, quae
ipsius Tychonis manu scripta sunt, quos in brevius contractos, additis quae
inde sequerentur, discipulus transscripsit. Errori igitur locus non est, et illi
calculi ideo tantum confecti esse videntur, ut accurata distantia juxta Co-
pernicum inveniretur. Tales calculi distantiae Martis etiam mense januario
anni 1585, cum iterum in oppositione erat, instituti sunt, non solum juxta Co-
pernici theoriam, sed etiarn juxta aliam quandam hypothesin, qua secundum
circulum eccentricum et duos epicyclos Mars circa Terram moveri conjecta-
batur. E verbis Tychonis haec sola causa efficitur illius conclusionis de di-
stantia anni 1582, quod dicit de motu retrogrado. Ita nimirum res se habet,
ut magnum illum observatorem latere non potuerit, theorias planetarum
Ptolemaicas longe ultra illa amplificandas esse, quae e Ptolemaei Syntaxi de-
duci possent, antequam cum observationibus tam bene congruerent quam
theoriae Copernicanae, quamvis hae vitiosae essent. At has recipere non pote-
rat, quia Terram moveri concedere nequibat, ac novum contra eas argu-
mentum inde reperisse sibi visus est, quod duo cometae, quos in oppositione
Solis viderat, non ut planetae superiores retrogradationem habebant. Ergo
utrumque systema reiciendum novumque excogitandum esse existimavit.

1 De motibus stellae Martis cap. XI (Op. 111 pp. 219 et 474).

