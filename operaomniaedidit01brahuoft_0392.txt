316 ANNOTATIONES EDITORIS

utut demonstrationes eorum geometricas hic vix acquirere potuerit; eas enim
seorsim inter propria mea majoris momenti scripta conservaram, quas Cas-
sellis a Landgravii automatopaeo postea ea qua dixi occasione nactus est.«
Hic autem »automatopaeus« J ustus Buergius erat.

Hoc enchiridion certe post annum 1580 elaboratum esse constat, cum duas
illas formulas contineat, quibus cos Α cos B et sin A sin B ratione facilius
inveniri poterant, quas illo anno Tycho et Paulus Wittichius simul excogita-
verunt, posteaquam quinque jam annis ante Tycho Wittembergae versans
Wittichium hortatus erat, ut illam rem secum reputaret (» Visus est enim is,
quod et sponte fatetur, saltem initia quaedam hic jecisse admonitus iis verbis,
quae se a me audivisse, dum semel Wittebergam ipso illic studente transirem
et me horum studiorum causa convenisset, licet ego eorum recordari non
potuerim« T ycho ad Hagecium 4 Nov. 1580). Pluribus aliis locis hic communis
labor significatur, cum in Tychonis epistulis, tum in Longomontani Astro-
nomia Danica p. 8 (ed. 1640), ubi annus tamen 1582 pro 1580 per errorem indi-
catur, et in epistula Gellii Sasceridis, discipuli Tychonis, d. 6 m. Aug. a. 1590
ad Maginum data, ubiTychonis enchiridii mentio fit1. Etiam in libro Tychonis
de cometa anni 1577 (De mundi aetherei recentioribus phaenomenIs p. 281),
qui prodiit a. 1588, illud problema significatur, quod in »dogmate IV planorum,
absque demissa perpendiculari« hic tractatur. Sed longius etiam Tychonis en-
chiridion repeti potest. In libro enim, qui observationes anni 1585 pure descrip-
tas praebet (cod. Haun. Ant. Coll. Reg. 1829 in 4⁰), ad finem reperitur commen-
tatio de Marte observationibus ejus oppositionum annorum 1580 et 1582 01 1585
nitens, ubi in solvendis triangulis dogmata IV et VII planorum saepius afferun-
tur. Itaque jam anno 1585 enchiridion 1100 fuisse non potest negari, nec dubi-
tari posse videtur, quin hoc illud fuerit, quod, cum mense Septembri anni 1584
Ursus Uraniburgi esset, in omnibus bibliothecae mensis positum esset. Cum
vero e Thomae Finckei Geometria rotundi, quae prodiit mense Augusto anni
1583, quaedam petita esse videantur (vid. infra), anno 1583 vel 1584 conscrip-
tum esse videtur.

Quomodo formulas duas Tycho et Wittichius repererint, perspici posse
videtur ex Ursi libro fol. 16V et 17r et e Longomontani AstronomIa Danica
p. 9, ubi figura primae earum, quas Ursus dederat, consimilis invenitur. Cum
vero Buergius, qui anno 1586 ab Urso certior factus, quae apud T ychonem
vidisset, rem ulterius persecutus est, ipse nihil de ea re ediderit, demonstratio
Longomontani, nisi Ursum sequi satis habuit, Tychoni deberi videtur.

l Fieri potuisse, ut Tycho, cum anno 1575, ut supra vidimus‚Wittembergae versaretur, librum
Ioannis Werneri De triangulis sphaericis nondum tum publice editum, ubi adhibetur prostha-
phaeresis‚ inspiceret, suspicatus est Braunmuehl (Zur Geschiclite der prosthapha'retischen Me-
thode in Abla. z. Gescli. d. Mathematik IX p. 18). At in editione libri Werneri, quem Romae in
venerat et a. 1907 primum edidit, hoe veri dissimillimum esse demonstravit Bjoernbo, quia Wer-

neri codex illo tempore Cracoviae apud Rheticum fuisse satis certe videretur (Abh. z. Gesch. d.
mathem. wissenschaften XXIV p. 169).

