PROLEGOMENA EDITORIS XLI

In libro de cometa anni 1577 systema a se »ante quadriennium« (i. e. anno
1583) »quasi ex inspirato« excogitatum adumbravit. In hoc, ut notum est,
Terra centrum est universi, orbitarum Solis et Lunae stellarumque fixarum
sphaerae, quae 24 horis circa illam revolvitur secum ducens Solem Lunam
planetasque. Sol autem centrum est orbitarum planetarum, quarum Martis
Jovis Saturni orbitae satis magnae sunt, ut Terram intra se teneant. Sed ut
distantia Martis in oppositione minor esset Solis distantia, semidiameter or-
bitae illius paulo minor esse existimabatur quam diameter orbitae Solis, ita
ut alia aliam secare putaretur. Hoc multos aequalium offendisse notandum
est; videntur homines palam illi quidem concessisse, solidas sphaeras non
esse et orbitas nihil aliud esse nisi lineas mente conceptas, quae re vera non
essent, intus tamen veteribus opinionibus carere non potuisse.

Facile intellegitur, hoc systema, si mathematica spectes, cum Copernicano
plane consentire; hoc enim uno differunt, quod initium coordinatarum illud
in Terra, hoc in Sole ponit. Cum hodie astronomi planetae alicujus coordina-
tas geocentricas ita supputant, ut primum a Sole proficiscentes coordinatas
heliocentricas supputent, deinde ad eas, quas invenerint, Solis coordinatas
geocentricas addant, quid aliud quam systemate Tychonico utuntur? Cum
hoc systema Terram quiescere vellet, neque piis superstitionibus neque iis,
quae illa aetas de motus legibus, quae in physicis valerent, prave docebat,
repugnabat, ac nihilo minus progrediente doctrina aeque ac Copernicanum
amplius explicari poterat, sicut explicavit etiam Keplerus‚ cum fidem Ty-
choni morienti datam pie praestans theoriam suam motus planetarum juxta
omnia tria systemata demonstraret. Itaque magno illo astronomo minime in-
dignum erat, nec potest negari, antequam leges gravitatis inveniens NEWTON
causam aperuisset, quare planetae secundum orbitas ad normam sectionum
conicarum accommodatas circa Solem moverentur, et BRADLEIUS aberra-
tionem stellarum fixarum (anno 1728) inveniens motum annuum uniuscujus-
que stellae parvam quandam imaginem Terrae orbitae exprimere ostendis-
set, prorsus certe contendi non potuisse, Sol an Terra motus centrum esset.
Quaeri tantum poterat, utrum veri similius esset, etsi concedendum est, post
inventionem telescopiorum veri similius factum esse systema Copernici. Haec
causa erat, cur GALILAEUS Terrae motum certe demonstrare studens, quod
ex antiquo aevo constabat, aestus accessus et recessus Lunae deberi, temere
aspernaretur et Terrae motui hanc rem imputandam esse ostendere cona-
retur.

Systema Tychonicum‚ ut quod Terram quietam relinqueret, in media quasi
via inter Ptolemaicum systema et Copernicanum positum erat (quamquam
Tycho semper certe negabat, hujus meram immutationem esse, et ipsum se
illud de hoc non cogitantem invenisse affirmabat); suspicandum vero fuit,
ante Copernicanum illud inventum esse. Factum esse potest, ut Copernico
juveni in mentem veniret, sed ad systema heliocentricum, quod illud secun—

(F)

