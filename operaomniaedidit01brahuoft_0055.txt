PROLEGOMENA EDITORIS XXXIX

Quod opinioni vulgari, totam sphaeram caelestem 24 horis revolvi, ii, qui
Terram revolvi credebant, semper obiciebant, stellarum velocitatem propter
immensam earum distantiam tantam esse oportere, ut ne cogitari quidem
posset, Tycho respuit atque hanc ipsam velocitatem Dei potentiam ac sapi-
entiam testari arbitratur; pluribus autem verbis utitur, ut aetheream regionem
moveri Terramque quiescere naturae convenire demonstret, quoniam motus
quieti praestet. Haec ratio prorsus Aristotelica est. Atque hoc quidem dandum
est, quamdiu parallaxis Solis 3¹, ideoque distantia ejus vix vicesima parte
ejus, quae re vera est, aestimaretur, spatia universi non nimis magna visa
esse, ita ut illa velocitas non admodum enormis fuisset. Bene dicit scriptor
quidam ejusdem aetatis¹, si Copernicus, quique eum sequerentur, nullum vi-
dissent umquam motum velociorem avis volatu, futurum fuisse, ut sagittae
aut pilae tormentariae velocitas aeque incredibilis videretur ac stellarum fix-
arum velocitas.

Itaque cum hoc, quod contra caeli revolutionem afferebatur, Tychonem
non moveret, contra Terrae annuum motum ipse primus, ut videtur, aliquid
attulit, cui resisti non posse ei videbatur. Antequam inventa telescopia stellas
fixas non sicut planetas orbium, sed punctorum tantum fulgentium speciem
praebere ostenderat, diametri earum apparentes nimium magni aestimaban-
tur. Tycho, qui in hac re minus quam ii, qui ante ipsum vixerant, modum
excedebat, sic aestimabat diametros: primae magnitudinis 1200, secundae 90¹¹,
tertiae 65¹⁴, quartae 45⁴⁴, quintae 30¹⁴, sextae 20¹¹. Si igitur stellae alicujus tertiae
magnitudinis parallaxis annua 1¹ esset (majorem vero esse non posse, ob-
servationes ejus demonstrabant), verum stellae diametrum aeque magnum
esse oportere atque annuae Terrae circa Solem orbitae diametrum; maximas
vero stellas quam ingentes ita esse? sin vero etiam minor esset parallaxis
annua, quam immanes has esse? Vastum autem spatium, quod ultra Saturni
orbitam esset, num frustra vacare?

Haec compluribus epistulis ad Rothmannum datis Copernico Tycho obj ecit;
illi vero non persuasit. Quamquam igitur Tycho dubitare non poterat, quin
in centro mundi Terra quiesceret, in Ptolemaico tamen systemate acquiescere
non poterat, cujus rei causam ipse Marti planetae tribuit. In systemate enim
Ptolemaico Martis orbita extra Solis orbitam erat; itaque distantia ejus a
Terra major erat quam Solis distantia. At Copernicus Martis orbitam Terrae
orbitae proxime circumdederat, medias vero distantias a Sole l.52 et 1.00 esse
existimabat3 quo fiebat, ut Martis distantia, cum in oppositione esset, dimidio
minor esset quam Solis, sed ita quoque parallaxis ejus Tychonis instrumentis
cognosci non poterat. Itaque facile intellegimus, Tychonem in epistula anno
1584 ad BRUCAEUM Rostochium scripta hunc certiorem fecisse, multis sese
accuratisque observationibus, quas exitu anni 1582 et initio anni 1583 insti-
tuisset, demonstravisse, Martis parallaxin longe minorem *quam Solis esse.

² THOMAS LYDYAT, Praeleetio astronomIca (Londini 1605) p. 59.

