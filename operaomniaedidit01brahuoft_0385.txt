AD LIBRUM DE NOVA STELLA.

IC libellus lucem vidit anno 1573, sed minime divulgatus esse videtur;

ipse quidem Tycho »pauca enim« inquit »ejus edita sunt exemplaria et
multo pauciora ad exteros (quadam typographi tenacitate) allata pervene-
runt« (Progymn. I p. 581). Quare nunc rarissime occurrit, neque ante a. 1890
a quoquam eorum, qui astronomiae historiam tractabant, inspectus erat. Tria
ejus exempla in bibliothecis Hauniensibus exstant, et extra Daniam septem
tantum praeterea nobis nota sunt. Quare Progymn. I p. 582 sqq. astronomi-
cam partem eorum, quae de nova stella proprie agunt (i. e. p. 16—30 nostrae
editionis), denuo Tycho typis describendam curavit. Denique mense Octobri
anni 1901, trecentis annis post mortem Tychonis elapsiS, cura Regiae Socie-
tatis scientiarum Danicae prodiit nova editio, qua princeps editio lucis ope
expressa erat.

Qua re commotus Tycho libellum ediderit, patet ex litteris Iohannis Praten-
sis amici ad Tychonem et hujus ad illum datis, quae libello praemissae sunt.
Ceterum hic Pratensis filius erat hominis cujusdam Francogalli nomine du
Fre, qui in Daniam immigraverat; ab a. 1571 in universitate Hauniensi pro-
fessor erat medicinae‚ a. autem 1576 mortuus est. Neque tamen praetermit-
tendum videtur, litteras Pratensis d. 3 m. Maji datas et Tychonis responsum
d. 5 ejusdem mensis datum hoc solo consilio scripta esse, ut praefationis vice
fungerentur. Exstat enim exemplum transscriptum illud quidem, sed a Ty-
chone signatum, epistulae d. 16 m. Aprilis a. 1573 a Pratensi ad Tychonem
datae, qua figuras jam excidi et de charta procuranda magnam difficultatem
esse dicitur. Itaque consilium libri edendi multo ante d. 3 m. MajiTychonem
probasse apparet.

Illi tractatus, quos antea sese scripsisse Tycho ait (vid. supra p. 36‚41; 38‚35;
39‚18), nunc omnes interciderunt. Forsitan ipse, cum ad aetatem maturiorem
pervenisset, eos deleverit.

Ab editione anni 1573 aliquot locis discrepat redintegratio ProgymnasmatiS
inserta, ubi praeter alia quosdam numeros eorum, qui p. 22-23 hujus tomi
inveniuntur, Tycho correxit (cf. Progymn. I p. 593). Harum correctionum
nullam in hoc tomo praebemus, quia hunc libellum juvenili aetate conscriptum
eadem forma praebere voluimus, qua edidit Tycho. Redintegratio autem in
tomo III invenietur, sicut in tomo IX omnes scripturae discrepantes. At ea,
quae in fine editionis principis errata esse Tycho indicavit (quae satis pauca
sunt), hic correximus. Inter quae maximi momenti est error, qui in figura fol.
Bv (p. 20) apparet; pro hac aliam dedimus e codice Vindobonensi lat. 10932
petitam.

ad p. 6,22] cf. Platonis Symp. p. 215 sq.

ad p. 9‚22] De Hadriano imperatore cf. Spartian. vif. Hadr. cap. 16.

ad p. 16‚⁶ ] Quomodo d. 11 m. Nov. anni 1572 stellam primum viderit, pluri-

