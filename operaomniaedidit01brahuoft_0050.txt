XXXIV PROLEGOMENA EDITORIS

cometas, quae postea observati essent, tractaret. Sed numquam ei contigit,
ut magnum illud opus conficeret (cujus rationem et ordinem anno 1588 in
epistula ad PEUCERUM scripta delineavit), ac ne tertium quidem prodromi
volumen umquam confectum est. Rursus tamen, quae eo volumine, quod
»Astronomiae instauratae Progymnasmatum« primam partem esse voluit,
tractare sibi proposuerat, tantum creverunt, ut postremo non pauca com-
plecteretur, quae ad novam stellam nihil fere pertinerent, quare ipso vivente
prelum non totum reliquit. At alterum volumen, cui titulum inscripsit »De
mundi aetherei recentioribus phaenomenis«‚ anno 1588 in ipsius officina ab·
solutum est, et quae de cometarum natura ac systemate mundi Tycho cogi-
taret, certiorem fecit orbem terrarum.

Inde ab antiquo aevo ea opinio de cometis praevaluerat, quam proposuerat
ARISTOTELES, phaenomena eos esse in superioribus partibus aeris Terrae,
siccos calidosque vapores e locis humilioribus, ubi aer principale elementum
esset, proficiscentes, qui in regiones altiores, ubi ignis praevaleret, elevati ibi-
que accensi essent. Huic opinioni SENECA quidem contra dixerat, caelestes
eos esse oportere, quoniam vento ac tempestate non afficerentur et continuo
cursu moverentur. Haec tamen opinio medio aevo non recipiebatur nec vin-
cere poterat, quamdiu Aristoteles philosophiae et physicis 1mperare perseve-
rabat. Primus REGIOMONTANUS animum ad eos intendit et distantiam
eorum a Terra definire conatus est. Sed quia bonis instrumentis 30 rationi-
bus idoneis indigebat, hoc solum dicere poterat, cometam anni 1472 paral-
laxin maj0rem quam 60 habere non posse. Etsi post ejus tempus magis ad-
vertebantur animi ad cometas, quaestio tamen de eorum distantia, quacum
conjuncta erat altera de natura eorum, nondumjdijudicata erat. TYCHONEM
vidimus in primo, quern edidit, libro sese primo quoque tempore de ea re
quaesiturum promisisse; quod, cum mense Novembri anni 1577 apparuit
magnus cometa, praestitit. Amplius duos menses hic conspicuus erat et a Ty-
chone paucis, quae tunc possidebat, instrumentis diligenter observabatur.
Distantiam capitis cometae a compluribus stellis fixis radio et sextante, inter-
dum vero altitudinem atque azimuthum quadrante minore dimetiebatur. Hae
observationes iis, quas aliorum cometarum postea instituit, minus illae qui-
dem accuratae erant3 multo tamen meliores erant illis, quas alii ejusdem aetatis
observatores instituere poterant, et certe demonstraverunt, nullam eum pa-
rallaxin habere, quae quidem cognosci posset, ex quo eum non modo non in
aere se movisse, sed etiam multo longius quam Lunam distare colligi poterat.
Hoc demonstrato denuo labefactata est sentent1a Aristotelica, in aetherea re-
gione omnia esse immutabilia; primum quidem labefactata erat, cum novam
stellam ad hanc regionem pertinere T ycho demonstraret; cometa vero anni
1577, utpote qui ad latius patens phaenomenorum genus pertineret, etiarn
clarius demonstravit, relinquendas esse opiniones Aristotelicas de legibus
naturae. T ycho non solus ille quidem inter astronomos cometam longius quam

