PROLEGOMENA EDITORIS LIII

»variationem«, invenit, cujus curn magnitudinem, turn legem, qua ageret, in-
dicavit. In epistula die 12 mensis Augusti anni 1595 ad HAGECIUM data, post-
quam exposuit, »theoriam Copernici in noviluniis et pleniluniis et quadra—
turis utrisque utcumque locum mereri, utut ne in his quidem requisita praeci-
sione omnia expediat«, sic pergit: »In locis vero quattuor, quae jam dictis
intermedia sunt, nequaquam apparentias salvat, nisi dimidii gradus«; ac tri-
bus annis post in eo conspectu operum suorum, quem in Astronomiae Insta u-
ratae MechanICa dedit, Lunam et »aliam quandam inaequalitatis insinua-
tionem« habere ait. Hujus tertiae inaequalitatis ita rationem habere noluit, ut
tertium adderet epicyclum, sed centrum prioris epicyeli in circulo deferenti
402⁵ in utramque partem mediae suae collocationis oscillari existimavit, ita ut
in syzygiis et quadraturis hanc teneret et in octantibus longissime ab ea di-
staret3 ita totius librat10nis periodus dimidia pars erat clrcuitus synodici.
Numerus autem 402⁵ uno admodum minuto major erat, quarn esse debuit;
quae exigua est differentia.

Sed in longitudinis mutatione quartam etiam inaequalitatem observationes
Tychonis ostenderunt. Die 21 mensis Martii anni 1599 Wittemberga LONGO-
MONTANO scripsit, deliquium Lunae diei 31 mensis J anuarii ejusdem anni
cum theoria non congruisse, sed ἕ horae serius evenisse, cum exspectavisset,
fore ut aeque atque illud, quod die 19 mensis J anuarii anni 1581, ipsum quo-
que prope Apogaeum, evenisset, congrueret. Cum res diligentius perquisita
esset, observatum Lunae locum, curn Sol a Perigaeo ad Apogaeum moveretur,
i. e. in priore anni dimidio, eum, qui ratione inventus esset, subsequi et in al-
tero anni dimidio ei antecedere apparuit. Initio Tycho, cum Wittembergae
adhuc esset, ubi ad mensem J unium anni 1599 manebat, »circellum annuum«
in theoriam introduxit3 in hac autem urbe folia theoriae Lunae, quae adhuc
deerant, typis descripta sunt. Postea vero, cum Pragae versaretur, numerus
circulorum nimis magnus ei visus est, quare assensus est sententiae Longo-
montani, qui »aequationis annuae« ita rationem habendam esse censebat, ut
Lunae aequatio temporis adhiberetur, quae a Solis aequatione 8ΥΠ 13S per sinum
anomaliae Solis multiplicata differret. Ceterum ita vix dimidiae partis aequa-
tionis annuae, 415, ratio habita est, atque aliquot demum post annos verum
numerum 11⁴ Keplerus invenit.1

Neque tamen praetermittendum est, eodem fere tempore KEPLERUM, qui
in hac re a Tychone non pendebat, aequationem annuam ita invenisse, ut ob-
servationes trium deliquiorum anni 1598 cum temporibus ratione inventis
compararet. In epistula autem die 29 mensis januarii anni 1599 ad HERWAR-
TUM data opinionem memorabilem jecit, causam rei vim esse posse, quae a
Sole proficisceretur, quare hieme fortissima esset, curn Terra et Luna prox-
ime Solem essent; quam tamen opinionem postea rejecit.

¹ Cf. KEPLERI Opera omnia III p. 28 et VIII p. 627.

