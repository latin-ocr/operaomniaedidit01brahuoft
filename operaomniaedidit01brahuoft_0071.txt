PROLEGOMENA EDITORIS LV

tam diu persequebatur, tot mysteria ei aperuit. Hoc eum impulit, ut inquisi-
tiones suas de planetarum motibus resumeret, quas saepius ingressus erat.
Omnium quinque planetarum loca observata curn tabulis semper quidem
Tycho comparaverat, sed praeterea ex libris ejus manu scriptis nonnulla ex-
perimenta cognovimus, quibus numeros elementorum orbitarum planetarum
ad tabulas Prutenicas adhibitos eo consilio corrigere studebat, ut loca ratione
inventa observationibus melius accommodaret; ut Saturni oppositionibus,
quae annis a 1582 ad 1593 evenerant, usus est, mediam longitudinem, longitu-
dinem Apogaei, eccentricitatem quibusdam numeris mutavit, neque tamen ad
finem pervenit. Sed omnes hi calculi ad tempus tantum instituti erant, cum
sibi proposuisset, ut absoluta theoria Lunae planetarum orbitas accurate per-
scrutaretur. Hoc, Hvenae dum erat, distulerat, non modo quod aliis negotiis
occupatus erat, curn in observationibus Solis Lunaeque et stellarum catalogo
operam et studium collocaret et varia sua scripta adornaret, sed etiam ut ex-
spectaret, dum silva observationum planetarum, quantum fieri posset, per-
fecta esset. Hanc dilationem justam fuisse inde intellegitur, quod ingentes ob-
servationum thesauri ita comparati sunt, quibus tamen propter eandem dila-
tionem ipsi Tychoni uti non licuit. Hoc modo KEPLERO iter patuit, qui Ty-
chonis observationibus usus, quibus ultimo hujus vitae anno operam jam dare
coepit, leges motuum planetarum invenit.

Sed jam Hvenae observationes planetarum memorabilia quaedam effece-
runt, quae T ychonem non latuerunt. Intellegitur enim ex epistula ejus ad
PEUCERUM, anno jam 1588 eum conJectavisse, e Martis motu* quaedam per-
spici posse, quae nemo adhuc suspicatus esset. Mense Decembri anni 1590
MAGINUS per litteras ab eo petivit (quod sane supervacaneum erat), ut
Martem imprimis observaret, quia eccentricitatem orbitae ejus certis periodis
mutabilem esse suspicaretur. Tycho autem respondit, hoc se non in Marte
solo, sed, etsi non tanto opere, etiam in ceteris planetis invenisse, quare aliam
causam esse oporteret (»verum id fit per accidens atque aliunde evenit«).
Brevi vero intellexit, quae causa esset. In epistula mense Februario anni 1591
ad GUILELMUM Landgravium data sic scripsit: »Facile ab iis, qui rem pe-
nitus introspiciunt, animadvertitur, adhuc aliam latere inaequalitatem e Solari
forte eccentricitate vel aliunde provenientem, quae sese apparenti planetae
motui insinuet«. Sed mirum est, quod suum solum systema mundi hoc ex-
planare posse addit; nam etiam Copernicanum systema hoc posse manifestum
est, quoniam in utroque planetae circa Solem moventur. Praeterea in con-
spectu operum suorum, quem Astronomiae Insta uratae Mechanicae inseruit,
sic loquitur: »Tum quoque circuitum illum annuum, quem Copernicus per
motum Terrae in orbe magno, veteres secundum epicyclos excusarunt, varia-
tioni cuidam obnoxium esse perspeximus« Eodem autem modo in epistula
die 1 mensis Aprilis anni 1598 ad KEPLERUM data loquitur; addit vero,
Marti hinc oriri differentiam lo 40 ‘. Hujus mirabilis coartationis et dilatationis

