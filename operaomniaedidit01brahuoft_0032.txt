XVI PROLEGOMENA EDITORIS

Libellus De nova stella extra Daniam vix multis innotuit, si excipias
II ο amicos nonnullos, quibus Tycho‚ cum anno 1575 in Germania pere-
grinaretur, eum dono dedisse videtur; nunc vero inter libros rarissimos nu-
meratur. Sed qui ad cognitionem ejus pervenerunt, non potuerunt non ad-
mirari scriptoris observationum descriptionem simplicem et apertam et con—
clusiones gravissimas, quae inde fiebant, tantum ab illis ineptiis differentes,
quas alii multi scriptores proferebant. Notum autem est, FRIDERICUM 11,
regem Daniae et Norvegiae‚ cum a GUILELMO‚ Hassiae Landgravio‚ de Ty-
chonis meritis monitus esset, patriae eum devinciri oportere intellexisse, ne
apud exteros studiis operam dandi occasionem quaereret. Itaque vere anni
1576 HVENAM insulam parvam in freto Daniae sitam, quod Selandiam a
Scania dividit, per jus feudale atque ea quidem condicione, ut per reliquum
vitae spatium in possessione maneret, Tycho fiduciariam accepit, et quae ne-
cessaria erant ad observatorium construendum et instrumentis ornandum,
qualia nondum viderat orbis terrarum, summa liberalitate iterum ac saepius
ei praebita sunt.

Observatorium‚ quod proprie ita dici potest, aevo antiquo Alexandriae tan-
tum fuisse videtur, curn nobili illo Museo conjunctum, etsi EUDOXI obser-
vatorii‚ quod IV ante Chr. saeculo Cnidi fuit, mentionem facit Strabo, et II
- quoque saeculo ante Chr. observationes perpetuas Rhodi fecerat HIPPAR-
CHUS. Medio autem aevo per aliquod tempus observatoria tenebant prin-
cipes Arabes Damasci et Bagdadi et Cahirae‚ quos imitatus est princeps Mon-
golorum HULAGU KHAN circa annum 1260; is enim hortante astronomo
NASIR-ED-DIN magnum observatorium construxit ad Meragham urbem in
ea parte Persidis sitam, quae vergit inter septentriones et Solis occasum, ubi
haud pauca instrumenta, quae ipsi invenerant, in usu erant; idem fecit Samar-
candi ULUGH BEG saeculo XV. In Europa ALPHONSUS X, Castiliae rex, qui
regnavit a 1252 ad 1284, primus astronomus fuit, neque 'tamen majores obser-
vationesT oleti factae esse videntur. Primum igitur observatorium Norimbergae
condidit REGIOMONTANUS anno 1472, quo postea usque ad mortem, quam
obiit anno 1504, usus est BERNHARDUS WALTHER. Deinde GUILELMUS
Landgravius‚ qui Tychonem aliquantum aetate praecessit, anno 1561 Cassellis
observatorium construxit, ubi ipse observationes fecit et anno 1575 Tychonem
hospitio accepit. Quod vero T YCHO Hvenae instituit, ceteris omnibus ante-
cellebat et cum maximis saeculorum posteriorum observatoriis publicis com-
parari potest.

URANIBURGUM‚ magnificum Tychonis domicilium, annis a 1576 ad 1580
aedificatum est. Duo continebat observatoria ad septentrionalem aedificii ex-
tremitatem, totidem vero ad meridionalem. Sed Jam post duos annos ingens
Quadrans muralis in muro unius diaetarum collocatus est, et anno 1584 tan-
tum creverant Tychonis incepta, ut observatorium separatum parvo spatio
ab Uraniburgo distans adversus meridiem aedificari opus esset. In hoc STEL-

