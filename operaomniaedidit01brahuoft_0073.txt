PROLEGOMENA EDITORIS LVII

que eum paratum fuisse veterum praecepta relinquere et experimenti via scien-
tiam quaerere.

Sed aliis quoque rationibus fortiter eum studuisse intellegimus, ut prae-
sumptis opinionibus liber veritatem quaereret. Quamquam, ut e scriptis ejus
et epistulis apparet, fidei Christianae sincere addictus erat, vacabat tamen
angusta et superstitiosa religione, quae ejus tempore ubique vigebat. Cum in
patria ejus, sicut in aliis civitatibus a lege pontificis Romani abhorrentibus,
ecclesiae publicae sine ulla recusatione oboediendum esset, et Lutheri Cal-
vinique asseclae aeque inter se contrarii essent atque ecclesiae catholicae as-
sentatores iique, qui protestantismo adhaerebant, illum suam viam tenuisse
videmus, cum Hvenae sacerdoti persuaderet, ut e formula baptismi exorcis-
mum omitteret, quia odiosus atque impius ei videretur. Videmus eum inter om-
nium ecclesiarum cultores amicos eosque, quibuscum per litteras colloque-
retur, libere quaesivisse ac paratum quoque fuisse calendarium Gregorianum
recipere, cum Lutherum negaret, si ante centum annos pontifex Romanus
calendarium reformasset, quicquam in hac re mutaturum fuisse, quae ad
doctrinam Christianam nihil sane attineret, Quam liber ejus animus fuerit,
inde quoque elucet, quod, etsi saeculo XVI vivebat, quam Diaboli auream
aetatem appellaverunt, cum rebus humanis Diabolum quotidie sese inserere
nobiles atque ignobiles, docti atque indocti crederent, Tycho his opinionibus
vacuus erat. Idem inde apparet, quod superbia illustri genere insolescenti
carebat, ita ut non solum, ut alter Maecenas, artes litterasque, quas homines
humiliores exercebant, tueretur, sed collegarum invidiam contemnens, ut
hominum scientiam naturae augeret, totum se daret.

Etsi exploratio caeli praecipuum vitae ejus studium erat, animus tamen aliis
studiis ingenuis vacabat. Ardor saepe animi in poemata effunditur, quae orn-
nia Latine conscripta sunt, sed quamvis ascitus fuerit hic ornatus, fortibus
tamen et veris affectibus haud raro abundant. Ubi ad observatorium con-
dendum opes ei suppeditaverunt, Hvenae aedificium exstruxit, quod non ad
hoc solum idoneum, sed dignum etiam esset, quod templum venustatis vo-
caretur. Eo structurae genere exaedificatum ut erat, quod tempore renascen-
tium artium in terris septentrionalibus receptum est, in historia architecturae
civitatum Scandinaviae novam aetatem Uraniburgum condidit. Turriculae
procerae ornatusque elegans exteriorum partium aedificii, quod medium cu-
mulabat tholus, supra quem Pegasus auratus, qui venti directionem ostende-
bat ac simul domini studium supra terras sese extollendi significabat, utile
dulci miscebat â€” omnia cum illo ingenii cultu, cui aedes dedicatae erant, op-
time concordabant. Idem dici potest de magno numero picturarum et in-
scriptionum, quae interiores aedium partes ac Stellaeburgum postea exaedi-
ficatum ornabant. Eundem sensum concentus atque concordiae rerum in illa
fiducia reperimus, quam astrologiae superiori, si hoc nomine uti licet, Tycho

(H)

