PROLEGOMENA EDITORIS IX

neque auctoritati syntaxis ulla ex parte confideret, qui omnia, quaecumque
gesserant Hipparchus et Ptolemaeus, retractaret, denique qui instaurationem
astronomiae ab iis solum perfici posse intellegeret, qui Solis Lunae planeta-
rumque motus sine intermissione multos per annos persequerentur, non ut
Copernicus singulas interdum observationes facere satis haberent. Nisi ipsum
caelum‚ nec veterum tanturn scripta, diligenter cognoscebatur, nihil novi
inveniri poterat. Tempus erat completum: prodiit igitur is, quo opus erat,
TYCHO BRAHE.
II Conspecto deliquio Solari anni 1560 TYCHO BRAHE, qui tum puer erat
otredecim annorum, astronomiam adamare coepit1. Tribus annis post,
cum Lipsiae studiis operam daret, observationes planetarum facere et cum col-
locationibus e tabulis Alphonsinis atque Prutenicis deductis comparare insti-
tuit. Die 17 mensis Augusti anni 1563 Martem primum, nocte vero insequenti
conjunctionem Saturni atque J ovis observavit, qui die 24 Augusti mane tan-
tum appropinquaverunt inter se, ut intervallum vix cerni posset. Hujusmodi
observationes usque ad medium mensem Octobrem continuavit, anno vero
insequenti inde a die 27 mensis Martii renovavit, cum usque ad id tempus nihil
fere aliud annotaret, quam quibus cum stellis planeta aliquis rectam lineam vel
triangulum rectiangulum efficeret; nonnumquam tamen etiam circino usitati
generis usus est. Cum hujus centrum oculo appropinquaverat, crura vero,
alterum adversus planetam, alterum adversus stellam aliquam direxerat,
horum distantiam angularem hoc modo invenire poterat: circinum enim in
charta ponebat, ubi circulum delineaverat et in gradus graduumque dimidia
discripserat. Tales observationes simplices satis jam demonstraverunt, quam
male etiam Prutenicae tabulae veris planetarum motibus in caelo convenirent.
Die vero 1 mensis Maji uti coepit instrumento, quod vere ita dici poterat, cui
nomen erat »Baculo Iacobi«; ipse tamen Tycho »Radium astronomicum« vo—
care solebat. Baculus erat levis, unius fere metri longitudine, accurate in par-
tes discriptus, quocum alter baculus, dimidiae fere longitudinis, ita conJ'unctus
erat, ut, cum secundum majorem illum promoveretur, cum hoc semper cru-
cem rectiangulam efficeret. Itaque per tabulam tangentium distantiam dua—
rum stellarum metiri et angulum, qui illi respondebat, reperire licebat. In-
certa est origo huJus instrumenti; ceterum descripsit jam ARCHIMEDES,
quomodo per cylindrum, qui tanto spatio ab oculo positus esset, ut Solem
tegeret, diameter Solis, qui appareret, definiri posset. Eadem igitur ratio erat
illius Baculi sive Radii‚ quo saeculis XIV et XV (ac fortasse etiam prius) nautae
praecipue utebantur2. Tycho, qui initio non nisi dormiente magistro, qui haec

1 Vitam Tyehonis, quam alio loco exposuimus (Tycho Brabe, a picture ot* scientffic life and
work in the sixteenth century, Edinburgi 1890; ed. Germ. Caroliruhae 1894), hic non locus est
describere. Ceterum quaecumque ad eam describendam necessaria erunt, haec editio suppeditabit.

² Descripsit LEVI BEN GERSON, qui anno 1344 mortuus est. Cf. CANTOR, Gesclu'cbte det
Mathematik 112 p. 289. ·

(B)

