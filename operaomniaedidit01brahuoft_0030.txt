XIV PROLEGOMENA EDITORIS

astrologicae latius patentes atque haec praecipue cogitatio, unamquamque
universi partem, sive magna esset sive exigua, cum omnibus ceteris partibus
sympathia quadam conjunctam esse, haec philosophiae Graecae vera proles
erat neque quicquam Orienti debebat. Huic sublimi rationi viam muniverunt
praecipue STOICI, quorum gravissima sententia haec erat, substantiam pri-
mariam totum universum permeare, simul curn materia consistentem et per
intentionem majorem minoremve varias materiae qualitates procreantem.
Haec generalis astrologia per ultima imperii Romani saecula et per totum me-
dium aevum florere perseveravit, ac XVII demum saeculo, mutatis opinioni-
bus de natura caelestium ac ratione, quae Terrae cum illis erat, paulatim eva-
nuit. At vulgo hominum, qui ad philosophorum sententias de unitate universi
sese extollere non poterant, astrologia hoc solum praebebat‚ ut ex colloca—
tione astrorum, quam hora natali tenebant, singula hominum fata plus mi-
nusve accurate praedicere possent, cum opinionibus certo fundamento caren-
tibus niterentur, quibus usi systema mathematicum composuerunt et dili-
genter excoluerunt. Hujus systematis implicati lineamenta tantum satis in·
certa Graeci a Babyloniis accepisse videntur, sed ipsi magis excoluerunt; cum
hoc vero posthac connectebantur virorum doctorum, HIPPARCHI POSI-
DONII PTOLEMAEI multorumque aliorum clarissima nomina. Inter ingen-
tem multitudinem librorum Graecorum, qui saeculo XIII opera interpretum
Italorum et Hispanorum, duobus vero saeculis insequentibus ipso Graeco ser-
mone, uti conscripti erant, innotuerunt, multi libri astrologici fuerunt, quos

omnes legebant, clerici atque laici, donec ipsam Tetrabiblon Ptolemaei ME· ’

LANCHTHON in Latinum convertit. Ecclesiae quidem initio subdifficile erat
doctrinam, quae omnipotentiae divinae fines constituere videretur, juste aesti-
mare, quamquam memoria de magis tradita, qui stellam regis Iudaeorum
»in ortu« (ἑν τῇ ἀνατολῇ), i. e. in ortu ejus heliaco‚ ideoque tantum in »prima
domo« caeli, vidissent, eam aliquo modo fulcire videbatur. Paulatim vero haec
opinio confirmata est, ut hominis voluntatem, etsi intercedente corpore ejus
ex elementis formato astrorum influentiae quodammodo subjecta esset‚[non
tamen cogi, verum tantummodo impelli crederent. Homini enim facultatem
datam esse his impulsionibus obluctandi; quare utile esse praescire, in quam
partem eum impulsurae essent, quo facilius iis resisteret. Denique etiam Dei
potentiae validiori hominem subjectum esse: nam et suo arbitrio leges, quae
astra regerent, illum commutare posse, et per precationem homini ad eum
confugere licere. Has sententias illa astronomiae laudatione Tycho proposuit,
qua praelectiones suas de motibus planetarum in universitate Hauniensi
anno 1574 habitas inchoavit. Easdem jam claris verbis elocutus erat THo-
MAS AQUINAS, qui ipse AUGUSTINUM sequebatur3 itaque Tycho‚ cum de
jure astrologiae terminis circumscribendo ageret, eam viam secutus est, quam
maxima medii aevi ingenia monstraverant, quamque deserendam esse evin-
cere non poterat doctrina, qualis tunc erat. Astrologiam igitur, dummodo

