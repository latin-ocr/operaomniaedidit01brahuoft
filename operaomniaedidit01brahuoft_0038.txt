XXII PROLEGOMENA EDITORIS

optimum esse Waltherus addit, quod ab altero meridie ad alterum interval-
lum recte indicaret, intellexisse tamen videtur, fidem ei habendam non esse;
quamquam enim in deliquio Lunari anni 1487 eo usus est, nihilo minus alti-
tudines simul dimensus est1. Etiam tunc ad tempus indicandum haec sola
annotatio observationi addi solebat, qui Zodiaci gradus per meridianum tran-
siret sive »in medio caeli esset«, et Tycho quoque adulescens hoc saepe con-
tentus esse cogebatur.

In observatoriis TYCHONIS horologiis numquam multum tribuebatur.
Quamquam enim tria vel quattuor possidebat, numquam ea pluribus verbis
describit, saepius vero annotat, fidem iis non esse habendam, quoniam etiam
intra breve temporis spatium cursus eorum perquam instabilis esset, quod
non solum rotarum vitiis, sed, quamquam hieme in locis calefactis ea tene-
bat, etiam aurae mutationibus imputabat. Sed aliquot demum post annos
Tycho‚ qui tamen jam tum, cum deliquium Lunare anni 1573 ad calculum
vocaret, horologia incerta esse dixerat, non modo omni observationi planetae
vel cometae accuratam temporis definitionem addere, sed etiam per observa-
tiones altitudinum horologia corrigere necessarium esse intellexit. Sed etiam
ejusmodi horologia expertus est, quae clepsydris antiquis similia essent; tem-
pus enim illa dimetiebantur per argentum vivum, quod effluebat e foramine
parvo in fundo vasis facto, in quo, ne, si vis ponderis mutaretur, multitudo
ejus, quod effluebat, inconstans esset, provisum erat, ut semper eandem alti-
tudinem argentum vivum teneret. Utebatur autem pro argento vivo etiam
plumbo oxygenico (Pb Ο) in pulveris formam redacto. Nec tamen nisi experi-
menti causa his clepsydris usus est; nam in libris ejus observationum ne semel
quidem annotatum est, talibus eum in observationibus usum esse.

Ad altitudines stellarum observandas interdum etiam sextante Tycho usus
est, qui circa axem verticalem circumagi poterat, cujus vero alter radius la-
teralis per perpendiculum, quod ex medio ejus puncto procedebat et imam
arcus extremitatem attingere debebat, in horizontali positione teneri poterat.
Cum planetae ne in meridiano quidem ad altitudinem 60⁰ elevari possent,
nonnumquam ei placuit hoc sextante eos observare, qui Uraniburgi in majore
observatorio ad meridiem spectanti positus erat; praedicat autem imprimis,
facile eum disjungi et loco moveri posse. Etsi vero inventor sextantis Tycho
sibi esse videbatur, Arabes tamen eum antecesserant3 nam anno 992 AL
CHOGANDI Bagdadi sextantem construxit, cujus radius etiam 60 pedum
fuisse dicitur, ut eo obliquitatem Eclipticae definiret.

Proprius vero sextantium usus hic erat, ut per eos distantiae angulares stel-
larum definirentur. Hoc consilio Tycho Hvenae tres sextantes magnos con-
struxit. Quorum unus, Sextans chalybeus, qui ab anno 1578 in usu erat et
Uraniburgi in observatorio maj ore adversus septentriones sito locum tenebat,
totus e chalybe factus erat eademque ratione constructus qua ille, quem

¹ REGIOMONT. fol. 50 sqq.; SNELL. p. 32.

