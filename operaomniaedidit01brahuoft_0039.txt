PROLEGOMENA EDITORIS XXIII

anno 1569 Augustae Vindelicorum construxerat. Arcus affixus erat extremi-
tati alterius brachii, cochlea vero brachia ita collocari poterant, ut quemlibet
angulum efficerent, cum ad cardinem, circa quem brachium mobile circum-
agebatur, oculum observator teneret1. Ceterum ut distantias minores quam
30ο dimetiretur‚ etiam »Arcum bipartitum« T ycho construxit; hic constabat
ex regula 4 cubitos (= l.⁶ metra) longa, quae in altera extremitate regulam
transversam tenebat singulos cylindros exiguos in suis extremitatibus por-
tantem, in altera vero duos arcus, 300 utrumque complectentem, quorum
centra in illis cylindris erant. Hoc instrumento, quod Uraniburgi in observa-
torio majore adversus septentriones sito locum habebat, distantias majorum
Cassiopeae stellarum dimensus est, quo adhibitis distantiis annis 1572 et 1573
inventis locus novae stellae melius inveniretur. Tertius denique sextans, tri-
gonicus appellatus, qui in una cryptarum Stellaeburgi collocatus erat, solide
factus erat e ligno et arcum tenebat ex orichalco factum, cujus radius 4 cu-
bitos (== l.⁶ metra) longus erat; tignis autem transversis firmatus erat et globo
aeneo nitebatur, ita ut a duobus observatoribus ad planum duarum stellarum,
quarum distantia dimetienda erat, accommodari posset. Hoc praecipue in-
strumento ad distantias dimetiendas Tycho utebatur.

Nec magnus horum instrumentorum ambitus nec firma eorum constructio
ad observationes tam accuratas et anteriorum observationibus tanto accura-
tiores perficiendas Tychoni satis fuisset, nisi hoc consilio peculiaria quaedam
comparasset. Ante hujus aetatem gradus partes exiguae ita tantum conspicuae
fieri poterant, si ambitus instrumenti quam maximus factus erat. Supra men-
tionem fecimus sextantis 60 pedum ab AL CHOGANDI confecti, et qua-
drantem quoque, cujus radius esset 21 pedum, AL SAGANI circa annum 1000
confecisse dicitur. Quanti vero instrumenta permagna fecerint Arabes, ex
illo dicto perspici potest, quod, si circulum construere posset, qui ex altera
parte Pyramidibus‚ ex altera monte Mocattam niteretur, hoc sese facturum
esse IBN CARFA professus est. Postremo vero haec causa fuit, cur immensae
moles lapideae, vasta quaedam solaria, construerentur, ut fuit ille quadrans
180 pedum, quem Samarcandi confecit ULUGH BEG, quemque postea prin—
cipes Muhamedani Indiae septentrionalis imitati sunt, ubi talia quinque astro-
nomiae mediaevalis monumenta hodie quoque exstant.

Paucis annis ante Tychonem natum PETRUS NONIUS Lusitanus in De
crepusculis libro uno hanc rationem arcus circuli accuratius dividendi sua-
sit, ut intra quadrantem in integros tantum gradus divisum alius arcus cum
eo concentricus insereretur in 89 partes aequas divisus, quarum quaeque Ιέῡ
gradus complecteretur, intra hanc vero tertius quadrans in 88 partes divisus,
atque ita porro, donec intimus in 45 partes, duorum quamque graduum, di-
visus esset. Cum secundum radium mobilem spectatum esset, nihil aliud
agebatur, quam ut in uno aliquo 46 arcuum linea divisionis inveniretur, quae

¹ Mechan. fol. D 2³⁷. Etiam inter observationes anni 1578 hujus instrumenti imago reperitur.

