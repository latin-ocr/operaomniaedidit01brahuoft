LII PROLEGOMENA EDITORIS

commodare studuit, ut lineam apsidum epicycli (e qua anomalia, i. e. motus
in epicyclo, initium capere existimabatur) non adversus Terram, sed adver-
sus aliud quoddam punctum in linea apsidum circuli deferentis ita positum,
ut inter hoc et centrum circuli deferentis media Terra esset, directam esse
existimaret. Haec vero πρόσνευσις τοῦ ἑπικύκλου non idem efficit, quod tertia
inaequalitas a Tychone inventa3 illa enim et ab elongatione Lunae a Sole et
ab anomalia, tertia vero inaequalitas a sola elongatione pendet.

Quamquam astronomi Arabes theoriam Lunae Ptolemaicam ne minimum
quidem mutaverunt, miro errore nonnulli putaverunt, eam correctionem
(mohazat)‚ quam »tertiam inaequalitatem« appellasset ABU’L WEFA, ean-
dem fuisse, quam T ycho invenisset. Re vera illa prorsus similis est Ptolemaei
prosneusi. Complures quidem astronomi orientales Lunae motum accurate
descripserunt, sed nemo eorum, ne Abu’l Wefa quidem, quicquam dixit, quod
cum theoria Ptolemaica non prorsus congruat. Si quisquam fuit, qui Tychoni
praeierit, nemo alius fuisse potest quam Ptolemaeus, qui prosneusi sua, ut J‘am
ante dictum est, nihil aliud quam secundam inaequalitatem corrigere frustra
conatus est.'¹

COPERNICUS Lunae motum multo simplicius quam Ptolemaeus explana-
verat et immensas parallaxis et diametri apparentis Lunae mutationes evita-
verat, quae manabant e constructione Ptolemaei, at cum rerum natura nihil
commune habebant. AEquationis quidem centri ita rationem habebat, ut epi-
cyclum per circulum deferentem Terrae concentricum media Lunae celeri-
tate moveri existimaret, sed ut secundam inaequalitatem explanaret, pro cir-
culo deferenti eccentrico alterum epicyclum adhibebat, cujus centrum mense
anomalistico directione retrograda per priorem moveri existimabat, cum
singulis mensibus synodicis recta directione per alterius epicycli circuitum
Luna ita bis moveretur, ut in omni syzygio medio Terrae proxima esset et in
omni media quadratura longissime ab ea distaret. TYCHO denique alio modo
mutationem longitudinis descripsit. Centrum circuli deferentis, cujus radium
z l posuit, in parvo circulo collocavit, cujus radium 0.02174 aestimavit; in hujus
autem circuitu Terram collocavit, ita ut in syzygiis centrum illius in Terrae
centro esse et in quadraturis longissime ab eo distare existimaret. Duos au-
tem introduxit epicyclos, quorum radios O.0⁵s et 0-029 aestimavit3 prioris peri-
odum mensem anomalisticum esse putabat, cum per alterum Luna contraria
directione velocitate duplo majore moveretur, ita ut in Apogaeo 0·029 extra
circulum deferentem et in Perigaeo 0.087 intra eundem esset. Duo igitur illi
epicycli primam inaequalitatem efficiebant, cum maxima esset, 4⁰ 59⁴ 30⁰,
circulus autem, qui per Terram ibat, alteram efficiebat l ⁰ 14¹ 45 ⁴⁴, qui numerus
tantum 1¹ 42⁴¹ vero minor est.

Verum illam quaestionem, quam neque Ptolemaeo neque Arabibus neque
Copernico contigerat ut solverent, solvit Tycho‚ qui tertiam inaequalitatem,

1 Cf. Histoty of the Planetary systems pp. 252—256.

