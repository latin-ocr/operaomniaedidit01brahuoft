PROLEGOMENA EDITORIS VII

ad primam editionem Syntaxis Latinam, quae typis descripta est Venetiis
anno 1515; secuta est prima interpretatio e Graeco sermone confecta (Parisiis
1528, ac postea Basileae 1551); tandem vero ipsa verba Graeca in lucem emissa
sunt Basileae 1538.

Accidit autem, ut hac ipsa aetate, qua opera veterum penitus cognoscere
licuit, vir quidam praeclarus novum systema motuum planetarum explicare
institueret. Perspexit NICOLAUS COPERNICUS (1473—1543), multo simpli-
cius reddi posse systema Ptolemaei, si uniuscujusque quinque planetarum illo
motu circulari omisso, qui eas anomalias explanare debebat, quae mirum in
modum pendebant ex collocatione, quarn planeta ad Solem tenebat, T errae
invicem motus circularis circa Solem tribueretur. Quare enim planetas su-
periores tres, Martem et Jovem et Saturnum, quotiescumque Soli oppositi
essent, aliquamdiu retrogradare? Hanc retrogradationem ita explanare sole-
bant, ut planetas cursum suum in epicyclo uno anno conficere putarent; uno
autem anno Sol quoque circa Terram revolvebatur; quo facturn est, ut motus
Solis curn trium planetarum motibus mirum in modum conjunctus esset. In-
feriores autem planetae, Mercurius ac Venus, magis etiam conspicuum erat,
quantum a Sole penderent, cum numquam ab illo longe d1starent, et eorum
epicyclorum centra uno anno per circulos deferentes revolverentur. Haec
omnia non latuerant veteres, qui tamen satis habuerant existimare, Solem cor
esse universi eique praeesse, sicut etiam hominis cordi, etsi medium corporis
non teneret, praecipua tamen vis vitalis inesset¹. Ac praeterea, cum Lunae
quoque motus exiguas quasdam anomalias praeberet, quae ex collocatione
ejus ad Solem penderent, mirandum non erat, quod etiarn planetae Soli quo-
dammodo parerent.

Demonstravit igitur Copernicus, illas planetarum anomalias ita explicari
posse, si ipsa Terra uno anno eundem motum, qui planetis attributus esset,
habere putaretur. Neque hoc solum. Ingenti opere, quod inscribitur De re-
volutionibus, anno 1543, mortis ipsius tempore, in lucem emisso, novae doc-
trinae consecutiones ordine pertractavit et uniuscujusque planetae motum
mathematica ratione persecutus est, quibus innixus paucos post annos (1551)
assectator eJ'us ERASMUS REINHOLDUS novas planetarum tabulas, Pru-
tenicas dictas, confecit. Hae tabulae melius quam Alphonsinae cum motibus
observatis congruebant, non quod Terram moveri jure Copernicus doceret,
injuria Ptolemaeus negaret, sed ea sola de causa, quia paucae illae nuper factae
observationes facultatem dederant quosdam numeros in theoria motus pla-
netarum corrigendi. Nec demonstrari poterat veritas novi systematis, quod
ne simplicitate quidem vetus illud multum superabat. Si ita se res haberet, ut
Terra planetaeque aequabili celeritate per orbes concentricos circa Solem mo-

¹ Cf. DREYER, History of the Planetary Systems from Thales to Keplet (Cantabrigiae 1906),
p. 168. Ad hunc librum reiciendi sunt, qui progressum systematum Ptolemaei atque Copernici
accuratius cognoscere volunt.

