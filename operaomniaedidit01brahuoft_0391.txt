ANNOTATIONES EDITORIS 315

ad p. 237‚13] cf. Centiloqu. 8: »Sapiens anima confert coelesti operationi,
quemadmodum optimus agricola arando expurgandoque confert naturae«
Ceterum Ptolemaeus, quem hic non nominat, rectene Centiloquii auctor

habendus esset, ex alio loco (p. 164,2⁶) Tychonem merito dubitasse perspi-
cuum est.

ad p. 276‚19] ovid. Trist. 1114,25.
AD TRIANGULORUM PRAXIN ARITHMETICAM.

Brevis est institutio, quae nullis additis documentis triangula, cum plana,
tum sphaerica, solvere docet. Unum nunc exstat exemplum, in Bibliotheca
universitatis Pragensis asservatum, quod post Rhetici libellum, qui inscribitur
Canon doctrinae triangulorum (Lipsiae 1551), qui duodecim solis foliis in 40
constat et in tribus paginis extremis ejusdem generis praecepta exhibet, eo-
dem quo ille involucro vestitum est. Ceterum haud paucae paginae vacant
scriptura, ita ut supplementis locus fuerit3 in folio autem 13r exemplum quod—
dam adscriptum significatur, quod non exstat. Hic codex anno 1886 a F. I.
StudnicKa, qui tum professor Pragensis erat, lucis ope expressa et edita est,
ita ut species scripturae facile pateat. Nec potest dubitari, quin haec scriptura
nitida, et quae facile legatur, ipsius T ychonis non sit, quod putabat ille editor.
Etiamsi enim lente ac diligenter Tycho scribebat, compendiis quibusdam,
quae hic desunt, numquam non utebatur. Praeterea littera Μ singulari atque
eleganti, quae in codice invenitur, numquam Tycho usus est, qui pro Μ ad-
hibuit semper litteram m in majorem formam redactam. Etiam nomen ejuS,
quod in titulo occurrit, a subscriptione ejus satis differt, cum litterarum T
B h species discrepet.

In titulo duo dies, Calend. J anuar. 1591 et 13 Cal. Xbris 1595, reperiuntur.
Prior is esse videtur, quo primum exemplum, quale nunc exstat, scriptum
vel absolutum, posterior is, quo hoc exemplum descriptum est. Fuerunt enim
plura exempla, quibus adjutores Tychonis ad calculos quotidie occurrentes
uterentur. Patet hoc ex ipsius T ychonis verbis, quibus in epistula d. 14 m. Martii
anni 1592 ad Hagecium data utitur, ubi Raimarum Ursum anno 1584 Urani-
burgi versantem non solum delineationem systematis Tychonici, sed etiam
formulas anno 1580 a Tychone simul cum Paulo Wittichio repertas, quibus cal-
culi ad triangula pertinentes faciliores redderentur, clam descripsisse, et post-
quam anno 1586 Cassellis versans voce exposuisset, in F undamento astro-
nomico (Argentorati 1588) tamquam suas publicasse queritur. Sic enim scri-
bit: »Quantum ad triangulos attinet, videbis suo loco in nonnullo aliquo to-
morum meorum aliquot circa haec dogmata, quae meis studiosis jam ante
plurimos annos praescripsi, ut faciliorem inde haberent calculi astronomici
rationem. Cumque in singulis mensis musaei nostri horum descriptum intuitui
patebat (ex quo quilibet ferme eorum peculiare ad manus habebat exemplar),
facillimum fuit huic Urso tot dies subdolum parasitum agenti ista lambere,

40*

