PROLEGOMENA EDITORIS LI

hoc tempus definiebat, cum Sol 450 ab aequinoctiis erat, in mediis Tauro et
Leone, cum Copernicus idem fecisset in Scorpione et Aquario, quos propter
parvam Solis altitudinem majoremque parallaxis et refractionis effectum
multo illis minus aptos esse recte ait Tycho. In Apogaei longitudine definienda
melius egit quam Copernicus. Invenit enim 950 30‘ cum annuo motu 45¹2 qui
61¹¹ esse debuit; Copernicus invenerat 24¹¹, qui numerus longe inferior quam
praecessionis est. Cum vero hic aequationem centri paulo minorem fecisset
quam debuit (invenerat enim lO 51 ¹ pro 1Ο 55 ’), Tycho eam nimis magno aesti-
mavit, 2⁰ 35, quae respondet eccentricitati orbitae 0.03584. Spatium anni tropici
e comparatione suarum observationum cum quibusdam WALTHERI (quae
altitudine poli, quae Norimbergae est, accuratius definita denuo ad calculum
vocatae sunt) invenit esse 365d 5¹¹ 48¹¹² 458, una fere parte secunda minus, quam
re vera est. His elementis usus novas tabulas Solares confecit, quae minus
quam minuti parte ab observationibus discrepabant, cum Alphonsinae et Pru-
tenicae tabulae 15¹ vel 20⁴ saepe erravissent. Compluribus ex iis, quibuscum
litterarum commercio junctus erat, Solis ephemerides misit, quae secundum
novas tabulas supputatae erant.

Quamvis probandae fuerint hae inquisitiones, nihilo tamen aestimandae sunt,
si cum iis comparantur, quae de Lunae motu praeclare Tycho invenit. Hoc ei
contigit, eo quod inde ab anno 1582 Lunam constantissime observaverat, at-
que id quidem, quantum fieri poterat, in puncto nonagesimali, i. e. eo loco
motus Lunae diurni, ubi latitudo sola, non longitudo, parallaxi- afficitur. Ne-
que ut astronomi priores satis habebat eam praecipue in syzygiis et in qua-
draturis observare, sed per totam orbitam menstruam quotannis eam perse-
quebatur. Constanter etiam deliquia observabat et loca observata cum iis,
quae e tabulis supputata erant, frequenter comparabat.

Invenerant jam Graeci, lineam nodorum annis 18} per caeli circuitum ab
oriente adversus occidentem circumferri, cum linea apsidum 9 fere annis
contraria directione circumferretur. Eccentricitatem definierat HIPPARCHUS
et maximam aequationem centri invenerat 5⁰ l ⁴. Intellexerat autem, hanc non
semper rem explicare, sed cum observationes deessent, longius progredi non
potuerat. PTOLEMAEO vero contigit, ut »secundam inaequalitatem«, quae nunc
evectio appellatur, inveniret, et Hipparchi theoriam ita maximum errorem
praebere reperit, si eodem ternpore, quo in quadrato Solis Luna esset, maxima
esset aequatio centri. Hujus rei ita rationem habuit, ut Lunae epicyclum non
in circulo deferenti, in cujus centro Terra esset, sed in circulo eccentrico mo-
veri arbitraretur, atque hoc ita quidem, ut motus angularis, quem in hoc
haberet, non ex centro circuli deferentis, sed e Terra conspectus aequabilis
esset3 evectionem autem aestimavit 1⁰ 19¹ 30¹2 Sed observationibus sequenti-
bus apparuit, restare etiam aliquam inconstantiam, quae nondum explanata
esset, neque tamen Ptolemaeo contigit, ut tertiam inaequalitatem vel legem,
cui obnoxia esset, inveniret. Hoc solum modo observationibus theoriam ac-

(G‘)

