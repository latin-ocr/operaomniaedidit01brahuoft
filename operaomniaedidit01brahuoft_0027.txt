PROLEGOMENA EDITORIS XI

tur, ut ea via, quam complures jam annos sequebatur, longius progrederetur
et observationibus atque argumentationibus, quae his solis niterentur, novam
doctrinam conderet.

Anno 1570 Tycho in Daniam revertit. A die 30 mensis Decembris hujus
anni usque ad mensem Novembrem anni 1572 nullae exstant observationes
in libris ejus manu scriptis, sed cum ne illae quidem maximi momenti obser-
vationes, quas mense Novembri anni 1572 et insequentibus mensibus insti-
tuit, si paucas excipias, in his reperiantur, dubitandum est, an observationes
annorum 1571 et 1572 interciderint. Hoc certe scimus, his annis T ychonem
chemiae imprimis operam dedisse, cui jam Augustae Vindelicorum versans
studuerat. Neque est mirandum, qui nullius omnino in doctrinis auctoritati
fidem praestaret, illam in chemia sectam secutum esse, quam tutatus erat
PARACELSUS, triginta annis ante mortuus. Intellexerat Paracelsus, veram na-
turae cognitionem neque in scholis neque in universitatibus, sed ab iis tantum-
modo reperiri posse, qui naturam ipsam scrutarentur; rursus autem cum in-
quisitionibus rerum naturae conjunxerat cogitationes quasdam mysticas, quae
Neoplatonicorum ingenium spirabant. Chemiae vero non ipsius causa operam
dabat3 nam praeter omnia medicus erat, nec referebat ejus, quomodo medi-
camenta componerentur, aut ea, quae in commixtione simplicium fierent,
explicanda essent. In medicamentis quaerendis maxime sequebatur opinio-
nem de intima hominis microcosmi cum universo macrocosmo conjunctione,
quo fiebat, ut propter similitudines fortuitas vel fictas cum corporis partibus
elementa chemica ad morbos curandos eligerentur; componebat vero medi-
camenta experimentis usus, neglectis Galeni praeceptis. Eandem viam seque-
batur Tycho; huic quoque non in auro conficiendo, sed — praecipua certe ex
parte —in medicamentis componendis chemiae finis erat. Etiam summae ejus
philosophiae praeerat cogitatio de omnium universi partium, magnarum at-
que exiguarum, intima conjunctione, quare chemiae studium eum allexisse
facile intellegitur, quoniam per hanc alio modo eundem finem persequeba-
tur, quem etiam per studium caelestium motuum appetebat. Hoc praeclare
significat nonnullorum eJus librorum colophon: DespicIendo suspicio—su-
spiciendo despicio. Itaque per totam vitam studia chemica tractavit et ho-
minibus amplis atque humilibus medicamenta industrie distribuebat. Quod
vero in hoc studio eam viam praecipue sequebatur, quam Paracelsus ingres-
sus erat, nec in verba magistri Jurans Hippocratem Galenumque legere satis
habebat, haud exiguam quorundam hominum doctorum Daniae invidiam
postea contraxit.

Neque tamen studia astronomica annis 1571 et 1572 prorsus neglexit; nam
autumno anni 1572 non modo accurato anni 1573 diario conscribendo multum
temporis impenderat, sed etiam instrumentum satis magnum, sextantem,
quus radius 4 cubitorum (= 1.⁶ metrorum) erat, confecerat, qui absolutus
erat ad utendum, cum mense Novembri anni 1572 in CASSIOPEAE sidere

(13⁸)

