VI PROLEGOMENA EDITORIS

Proposuerant sibi astronomi Graeci »phaenomena salvare« (σῴζειν τὰ φαινό-
μενα); hoc vero nihil aliud erat quam motus, qui videbantur, caelestes per
mathematicam rationem interpretari, quod propter eam, quam instituerant,
quaestionum mathematicarum tractationem non aliter fieri poterat nisi per
constructiones geometricas. Non poterant sibi proponere, ut cursum illum
definirent, quem re vera planeta per spatium inane conficeret; quamdiu
enim Terra, locus spectatoris, immota esse existimabatur, hoc fieri nullo
modo poterat. Etsi vero apud Graecos de Terrae revolutione quotidiana et
annuo ejus circa Solem motu quidam cogitaverant, haec tamen mera opinio
erat, ab ARISTARCHO Samio III a. Chr. n. saeculo proposita, quae nemini
fere probabatur — SELEUCUS solus Seleucia ortus vestigia ejus persecutus
esse narratur—, neque umquam rationibus mathematicis tractata erat. Alex-
andrinorum aetate dubium non erat, quin sphaera caelestis 24 horis revolvere-
tur, secum ferens Solem Lunam planetasque, qui ipsi praeterea suos cursus
inter stellas fixas conficerent.

Facile intellegitur, per rationem motus planetarum ab astronomis institu-
tam ita tantum »phaenomena salvari« posse, si constructiones geometricae
satis explicatae ac numeri, quibus opus sit, accurate definiti sint; definiendae
sunt exempli gratia tot circulorum radiorum mensurae, quam rationem inter
se teneant, situsque centrorum orbium eccentricorum designandi sunt. Hoc
solo in genere astronomi Arabes, qui medio aevo floruerunt, aliquid boni pro-
tulerunt. In Europa vero, si Hispaniam excipias, Ptolemaei opus tum plane
ignorabatur, neque ante saeculum XII vel XIII aliqua pars eorum, quae astro-
nomia Alexandrinorum assecuta erat, per compendiosos ALBATEGNII at-
que ALFRAGANI commentarios in Europam pervenire coepit. Nec vero im—
mutatum per tot saecula caelum fuerat, posteaquam immensam astronomiae
Graecae molem Ptolemaeus exaedificaverat. Quemadmodum horologium,
quod olim tempus recte indicavit, quoniam motus ejus diurnus parum con-
stat, post longius spatium a vero tempore multum discrepare necesse est, ita
quae inerant rationibus astronomicis vitia, usque eo creverant per saecula,
donec observatio a supputatione fortiter discrepavit. Ac ne novae quidem
tabulae planetarum, Alphonsinae quae vocabantur, quas ALPHONSUS X, rex
Castiliae‚ medio saeculo XIII, Arabum studiis innixus, conficiendas curaverat,
post annos ducentos satis cum caelo congruebant.

Saeculo XV cum renasceretur omnis doctrina, astronomiae studiosis facile
patuit, in fundamento ab Alexandrinis jacto altius aedificium exstrui non
posse, nisi ingenti Ptolemaei opere prius diligenter pertractato ipsum illud
fundamentum penitus cognosceretur. Quod perfecerunt astronomi Germani,
PURBACHIUS et REGIOMONTANUS, qui non solum ipsi enchiridia uberiora
conscripserunt, sed etiam Syn taxis codices Graecos protulerunt, qui in locum
succederent interpretationum illius »Almagesti«‚ quae intercedentibus inter-
pretationibus Arabicis confectae erant. Talis etiam interpretatio adhibita est

