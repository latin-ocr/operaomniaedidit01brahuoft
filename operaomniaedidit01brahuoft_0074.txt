LVIII PROLEGOMENA EDITORIS

habebat, cui inter res terrestres atque motus caelestes aeterno concentu com-
positos intimam concordiam valere persuasum erat.

Etsi vero studia ejus finibus circumscripta non erant, de doctrina tamen
caelesti omni tempore cogitabat, cui ut fidem servaret, paratus erat sedem
amoenam, quam sibi comparaverat, et patriam, cui intime deditus erat, re-
linquere. Neque enim levem jacturam fecit, cum Daniam relinqueret. Licet
in litteris privatis ad amicum popularem scriptis de illa civitate, quae parvo
eum aestimavisset, acerbe locutus sit, idem tamen in eo libro, quem eodem
temp ore de instrumentis suis edidit, cum caelestibus curis patriam anteponere
astronomum decere negat, de patria verbis poetae utitur (Mechan. fol. C 3):

Natale solum dulcedine cunctos
Allicit, Immemorem nec sinit esse sui.
Amor ejus patriae etiam inde elucet, quod et in hoc libro et in epistulis ad
externos scriptis regem CHRISTIANUM semper excusabat atque in homines
quosdam, qui rei publicae praeerant, omnem culpam conferebat3 quos tamen
ne nominabat quidem.

Extremo vitae tempore T ycho plus quam semel exclamasse dicitur: Ne
frustra vixisse videar. His tamen verbis nihil aliud fortasse dicere voluit,
nisi multo plura desideravisse atque speravisse sese profecturum esse, quia
astronomiae instaurationem a se inchoatam nondum perfectam esse clare

intellegeret. Animi humilitate numquam laboravit, nec dubitari potest, quin ,

praestantiae suae saepe conscius fuerit, cum epistulas ab aliis viris doctis ad se
missas legeret. Si verum quaerimus, soli LANDGRAVIUS et ROTHMANNUS
juste aestimare potuerunt, quae Tycho cum iis communicavit—nam de Kep-
lero hic non loquimur, qui paucis annis extremis cum Tychone usu conjunc-
tus erat. Cum inventa sua ab iis, quae astronomi superiores invenerant, pror—
sus discrepantia cum aliis communicat, ipse BRUCAEUS animo perturbatus
quaerit, num fieri potuerit, ut Ptolemaeum et Copernicum Lunae orbitae in-
clinationem non ipsorum 50 aut cometas caelestes esse lateret. Etiam MAEST-
LINUS, qui magno Keplero adulescentulo dignus magister erat, omnibus his
rebus inexspectatis, quas T ycho docet, plane afflictus videtur. Velut mense J a-
nuario anni 1599, cum Keplerus eum de iis, quae Tycho in epistula quadam
scripserat, certiorem iecisset, his verbis utitur: »In litteris vero ad te datis
vides, quod nobis de usitata hactenus astronomia vix umbram relinquit, ut
dicendum prope nobis sit, nobis nihil de ea constare, quam unicum hoc, quod
in astronomicis nihil sciamus.«1

Sicut autem Tycho ea, quae veteres docuerant, non sufficere demonstravit,
ita recentioris astronomiae aedificii, cujus exornationi hodie quoque multae
manus diligenter operam dant, idem fundamenta jecit atque exstructionem
inchoavit. Itaque fama ejus aeque viget atque aeque magno aestimatur hodie

1 KEPLERI Op. 1 p. 48.

