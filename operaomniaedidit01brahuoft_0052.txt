XXXVI PROLEGOMENA EDITORIS

digna sunt, quia turn primurn astronomus fieri posse animo finxerat, ut cor-
pus caeleste in orbita circulo dissimili moveretur, nec diserte addiderat, illam
orbitam compluribus motibus circularibus creatam esse1. Ceterum non la-
tuit T ychonem‚ illum, quem accepisset, cursum cometae parallaxin quamvis
exiguam prae se ferre debuisse; idcirco vero eam observatam non esse existi-
mavit, quod refractio obluctaretur et, si cometa prope horizontem esset, ef-
fectum parallaxis tolleret. Etsi hoc non recte opinatus est, conclusio ejus
principalis, cometam longius quam Lunam abesse, quae summa rei erat, hac
re non afficitur.

Cometae orbitae descriptio Tychoni occasionem dedit sententiae suae de sy-
stemate mundi exponendae. Itaque nobis rationes inquirendae sunt, quibus
commotus systemata Ptolemaicum et Copernicanum simul reiciebat.

Multae rationes erant, quare viri docti saeculi XVI sententiam de Terrae
motu recipere cunctarentur. Antiquo aevo audax ARISTARCHI Samii opinio,
Terram uno anno circa Solem circumferri, cum quinque planetae sua quis
que periodo circa idem centrum moverentur, magnis Alexandrinorum ma-
thematicis atque astronomis probata non erat, atque hoc illam quidem ob
causam, ut videtur, quia non sufficiebat ad »phaenomena salvanda«, quae pro-
grediente cognitione motuum planetarum magis magisque implicata fiebant.
Nihil aliud affectabant illi mathematici nisi systema mathematicum, quo
loca planetarum supputari possent, hoc vero Alexandriae etiam assecuti sunt,
quantum imperfectis illorum temporum instrumentis fieri poterat. Qui ab
horum coetu alieni erant scriptores, ut CICERO SENECA PLUTARCHUS (ut
eos omittamus, qui postea epitomas conscripserunt), qui astronomiae mathe-
maticae prorsus ignari erant, satis habebant STOICORUM rudes opiniones
sequi vel systema illud simplex geocentricum‚ quod descripserat ARISTO·
T ELES. Medio aevo, ubi regnante fide Christiana cultus humanitasque Grae-
corum denuo recipi caepit, confusio philosophiae Aristotelicae ac theologiae
Christianae, quae SCHOLASTICIS accepta erat, dominatum occupavit at-
que illud systema mundi procreavit, quod praeclare nobis depinxit DANT E.
Perfectissima pars rerum creatarum, Empyreo, Dei sedi, proxima, extrema
caeli sphaera esse fingebatur, primum mobile, quod semper moveretur et in-
cluderet primum octavam vel stellarum fixarum sphaeram, tum alias sphae-
ras, semper minus perfectas, quae planetarum propriae essent et ab angelis
gubernarentur, usque ad Terram quiescentem, omnium intimam vel imam,
quae ab hominibus peccatoribus incoleretur et in medio teneret Diabolum
cum regno suo. Hanc Terram in numerum planetarum ab angelis guberna-
torum referre, haec sententia impia esse videbatur. Notum est, opus illud
COPERNICI a theologo quodam Norimbergensi typographis mandatum esse,

1 Excipiendi tamen sunt quidam astronomi Indi, qui planetarum epicyclum ovatum admise-
rant, qua una in re, ut videtur, aliquid de iis, quae Graeca astronomia assecuta erat, illi immutare
conati sunt. Cf. DREYER, History ofthe Planetary Systems p 242.

