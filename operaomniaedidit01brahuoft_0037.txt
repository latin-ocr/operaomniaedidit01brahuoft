PROLEGOMENA EDITORIS XXI

ipso constructos longe praeferebat‚ praecipue vero duos illos magnos, qui
Stellaeburgi instituti erant. Quorum alter, qui vocabatur Quadrans chalybeus‚
quadrato inclusus erat, cujus latus par erat radio quadrantis; duo vero latera
divisa erant, quo fiebat, ut observatio angulum simul cum tangente ejus daret,
ita ut altera mensura alteram confirmare posset. Rarissime tamen hoc »Qua-
drato geometrico« Tycho utebatur, scilicet quia divisio arcus satis accurate
facta esse ei videbatur. Ceterum eJusmodi quadratum commendaverat PUR-
BACHIUS, sed Arabes antea eo usi erant.

Ad tempus definiendum quadrantes perutiles erant. Alexandriae si locus
planetae alicujus observabatur, ita tantum tempus definire soliti erant, ut
initium vel medium vel exitum horae simul indicarent, quod propter observa-
tiones parum accuratas etiam satis erat. Tempus autem per clepsydras vel
horologia arenaria indicabatur, quae corrigebantur per observationes cul-
minationum aliquot stellarum ex illis quadraginta quattuor, quarum ascen-
siones rectas HIPPARCHUS tam bene definierat, ut vitium horae minutum
non multum superaret¹. Saeculo vero IX Arabes in tempore accurate defini-
endo magnum progressum fecerunt. Mentionem facit IBN JUNIS deliquii
solaris, quod die 30 mensis Novembris anni 829 Bagdadi observavit AHMED
IBN ABDALLAH cognomine HABASH, qui Solis altitudinem in initio deli-
quii Solaris 7⁰, in fine vero 24⁰ reperit. Hic primus per observationes altitu-
dinum tempus definire conatus esse videtur, sed hujus rationis virtutes con-
spicuae erant, et die 12 mensis Augusti anni 854 in initio deliquii Lunaris Alde-
borae altitudo 45⁰ 30 ¹ inventa est. Addit Ibn J unis, inde sese per planisphaerium
invenisse, angulum horalem esse 440, et alia quoque exempla affert saeculi X2.
Ceterum instrumenta, quae adhibebantur, perexigua erant et tantum in inte—
gros gradus divisa; et quamquam ALBATEGNIUS formulas praebuit, quibus
angulus horalis reperiri poterat, Arabes tamen satis habebant eum astrolabio
sive planisphaerio per lineas definire.

In Europa PURBACHIUS anno 1457 ad tempus definiendum observationi-
bus altitudinum usus est, cum in initio et fine deliquii Lunaris die 3 mensis
Septembris altitudinem »paenultimae ex Plejadibus« dimetiretur³. Primus au-
tem BERNHARDUS WALTHER Norimbergensis horologiis, quae ponderibus
movebantur, in observatorio usus est. Exstat quidem inter observationes eJus
Mercurii observatio, ubi ortus momento pondus horologio appendit, cujus
rota horalis 56 dentes habebat. Cum ante Solis ortum una hora et 35 dentes
praeteriissent, temporis intervallum conclusit esse 1h 37 ¹¹¹. Etsi hoc horologium

¹ Cf. SCHJELLERUP, Sur Ie chronometre celeste d’Hipparque (in ephemeride Copemico
lp. 25, Dublinii 1881).

² CAUSSIN, Le livre de Ia grande table Hakemite p. 100 sqq. (Notices et exii-aits vol. V11);
librariorum errores in quibusdam harum observationum indicavit KNOBEL (Monthly Notices
R. Astt. Soc. XXXIX p. 339).

3 Vid. Scripta cl. mathemati& Ι. REGIOMONTANI (Norimb. 1544) fol. 36; SNELLII Observ.
Hassiacae part. 11 p. 12. ’

