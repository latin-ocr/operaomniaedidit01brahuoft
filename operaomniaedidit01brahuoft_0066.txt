L PROLEGOMENA EDITORIS

ejus absolveretur, ita ut post illam demum liber editus sit. Eodem vero tem-
pore, quo hic, alius liber Uraniburgi typis descriptus erat, Epistulae GUI-
LELMI Hassiae Landgravii hujusque astronomi CHRISTOPHORI ROTH-
ΜΑΝΝΙ ad Tychonem scriptae hujusque ad illos responsa; qui liber anno
1596 emissus est. Hae epistulae inter omnes, quas ad externos homines doctos
T ycho misit ab illisque accepit, longe gravissimae sunt (etsi inter illos erant
SCALIGER KEPLER aliique); uberrime enim in iis disputatur de rationibus
observandi, quae Uraniburgi adhibebantur, iisque, quae ibi inventa sunt;
quare plurimum inde discere possumus.

Wandesburgo autem anno 1598 Tycho librum emisit, qui inscribitur Astro-
nom1'ae instauratae Mecbam’ca, quo instrumentorum ejus descriptiones con-
tinentur. Facile intellegitur, cum novam sedem quaereret, interfuisse ejus, ut
mundo ostenderet, quae perfecisset, quare operum suorum conspectum ad-
jecit. Commemorat orbitae Solis elementa correcta, quaeque in theoria Lunae
invenisset, loca mille stellarum accurate definita, refutationem veteris erroris
de trepidatione aequinoctiorum‚ ingentis planetarum observationum molis
collectionem eo consilio diligenter paratam, ut novas tabulas motuum eorum
conficeret3 denique demonstrationem a se perfectam, cometas caelestes esse
ac longius quam Lunam distare. Splendidum profecto testimonium dedit,
dignum se esse, qui cum HIPPARCHO PTOLEMAEO COPERNICO eodem
loco esset. Etiam catalogi stellarum exempla manu scripta viris potentibus
missa sunt, et in usum imperatoris diarium annorum 1598 et 1599 confectum
est, ad quod accedebat prooemium historicum uberius. Hic liber unus erat e
tribus, quos RUDOLPHO 1mperatori, cum primum ad eum admissus esset,
Tycho obtulit. Numquam typis descriptus est, atque hodie prooemium solum
et fragmenta ephemeridum exstant, quae nos nunc primum edituri sumus.

Restant etiarn, quae dicenda sint de T ychonis studiis ad Solem Lunam
planetasque pertinentibus, quorum illa de Sole et Luna in Progymnasmatum
prima parte describuntur, cum de planetarum motu ad eos tantum calculos
pervenerit, qui praeparationis causa faciendi erant.

Eo Jam tempore, cum Tycho Hvenae domicilium collocavit, Solis altitu-
dinem meridianam constanter observare coepit eo consilio, ut Solis orbitam
annuam accurate definiret, ac prout crescebat numerus instrumentorum
ejuS‚ pluribus quadrantibus simul utebatur. Post mensem Martium anni 1582
imprimis utebatur magno Quadrante murali, declinationes vero, postquam
exaedificatum erat Stellaeburgum, per Armillas maximas satis constanter ob-
servabat. Sed post annum 1590, cum ea pars progymnasmatum, quae ad
Solem pertinebat, absoluta et typis descripta esset, Solem minus constanter
observabat. AEquinoctia annorum a 1584 ad 1588 diligenter definita sunt. Sed
quia solstitiorum tempus accurate definire difficile erat, propterea quod de-
clinatio, cum maxima est adversus septentriones et adversus meridiem, tar-
dissime mutatur, ad Solis orbitam definiendam illis Tycho non utebatur. Pro

