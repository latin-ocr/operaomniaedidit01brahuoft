PROLEGOMENA EDITORIS XVII

LAEBURGO tria instrumenta majora in sua quodque crypta collocata sunt;
quarum cryptarum nihil aliud quarn tecta supra terram eminebat. Sed jam
anno sequenti haec omnia non sufficere intelliguntur, et duo nova instrumenta
in duobus conclavibus collocantur, quae a septentrionali parte cetera aspicie-
bant, quare terrae superficiem aequabant, ut supra tecta illorum prospicere
liceret. Ex his quinque instrumentis quattuor maxime in usu erant omnium
duodetriginta, magnorum atque minutorum, quae Tycho‚ qui sibi semper
majora proponebat, labentibus annis in sua officina ipse facienda curavit.
Nec deerant, qui iis uterentur. Neque enim Tycho solus observationes facie-
bat, sed fama ejus adducti e Dania terrisque externis studiosi Hvenam venie-
bant, ut ipso moderante studiis se traderent, inter quos opera distribuebatur.
Videmus ex libris observationum, posterioribus certe annis singularum noc-
tium observationum rationem descriptam esse, qua inter alia indicatum esset,
a quibus stellis distantiae planetae alicujus dimetiendae essent, quaeque ad
temporis definitionem adhibendae essent. Itaque viginti annis tanta multitudo
observationum confecta est, ut aequum numerum numquam antea vidisset
orbis terrarum nec postea viderit, donec priore saeculi XIX parte observa-
torium Grenovicense Tychonis rationem secutum inter magnam cohortem
observantium et supputantium operam distribuit. In hoc quoque multo de-
mum tempore post ejus aetatem vestigia ejus astronomi persecuti sunt. Egre-
gium T ychonis inventum fuit ventorum vim ita evitare, ut paucis pedibus in-
fra terram instrumenta ponerentur3 et in insula illa parva haud sane mediocris
erat ventorum vehementia, cum paene in summo loco insulae observatorium
collocatum esset, 45 fere metrorum altitudine supra mare, quod ab omni
parte apparet praeter eam, quae inter meridiem et Solis ortum spectat. PICAR-
DIUS, qui anno 1671 ibi observationes fecit, ea parte excepta, ubi colles qui-
dam Scaniae ad altitudinem ll minutorum se extollerent, stellas saepe usque
adipsum horizontem sese conspexisse ait, quod perquam mirum ei videbatur,
quia in observatorio Parisiensi‚ quamquam Tychonis observatorium aliquan-
tum altitudine superaret, numquam fieri posset. Sed hoc inventum praeclarum
non susceperunt alii; centum amplius annis post Tychonis aetatem hoc sibl
semper proposuisse videbantur astronomi, ut ex turribus altis, quae insuper
in centro urbium frequentium positae erant, observationes faciendo stellis
propius accederent.

Jam instrumenta TYCHONIS eorumque originem, dein vero, quae illis ef-
fecta sint, consideremus.

Ut arcuum circuli longitudinem in caelo dimetiantur, integris circulis com-
modissime utuntur astronomi, et tales etiam Alexandriae in usu erant. PTOLE-
MAEUS instrumentum quoddam describit, quo si per anulum aeneum in
plano AEquatoris collocatum Sol observetur, aequinoctia definiri possint.l

¹ Synt. 111 l (1 p. 195 Heiberg). Neque tamen divisus erat hic circulus, qui ad hoc solum utilis
erat, ut temporis momentum, quando Sol in ipso AEquatore esset, definiret.

(C)

