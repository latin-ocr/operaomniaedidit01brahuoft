LVI PROLEGOMENA EDITORIS

recurrentis orbita: Solis (sive T errae) ipse Keplerus explanationem invenit.
Jam in libro anno 1596 emisso, qui inscribitur M ysten'um Cosmographicum,
sibi persuasum esse scripserat, fore ut omnes planetae (in quorum numero
Terram habebat) plane eodem modo moveri invenirentur, et cum anno 1600
apud T ychonem moraretur, illam rem inde effici intellexit, quod Solis (vel
Terrae) motus non ut e centro orbitae, sed ut ex alio quodam puncto aequanti
conspectus aequabilis esset —— sicut volebant theoriae planetarum Ptolemaicae.
Hoc TYCHO jam pridem, etsi non nimis clare, intellexisse videtur, de qua re
KEPLERUS mense Julio anni 1600 ad HERWARTUM sic scripsit: »Et hoc est,
quod T ycho quasi sub aenigmatis involucro (ut interdum solet) ad me per-
scripserat de variabili quantitate orbis annui.«¹ Itaque numerus eccentrici-
tatis Solis in Progymnasmatis positus, 0.03584‚ altero tanto major erat, quam
esse debuit, id quod ipsius Solissobservationes numquam demonstrare potu-
erunt. Sed cum libri absolutionem et editionem ultra differri Tycho nollet,
hujus correctionis ibi mentio facta non est, atque in appendice solum, quam
T ychone mortuo Keplerus adjecit, commemoratur.

T ycho mortuus est die 24 mensis Octobris anni 1601, si calendarium refor-
matum sequimur. Petivit a Keplero‚ qui ei morienti astabat, ut instauratio-
nem, quam mente concepisset, astronomiae ratione nitentis secundum sy-
stema Tychonicum exsequeretur, non secundum Copernicanum, cui arden·-
ter favebat Keplerus. Hic autem, quamquam studia ejus systema Coperni-
canum optime confirmavit, supremae rogationis magni illius astronomi num-
quam est oblitus, cujus providentia comparati erant inexhauribiles thesauri
observationum planetarum, quae in omnibus, quae cogitari poterant, locis
orbitarum eorum institutae erant. Notum est, quam praeclare his thesauris
Keplerus usus sit, nec Tychonis laudibus obtrectamus, si hunc tantum efficere
vix potuisse contendimus. Neque tamen Keplerus umquam oblitus est, quae
magno suo antecessori deberet, cujus nomen in scriptis suis ubique praedicat,
cujus vero intellegentiam claram eorum, quibus non modo in Martis motu
perquirendo, sed in omnibus astronomiae partibus opus esset, omnem mate-
riam necessariam ad usum suum praeparasse ait. In opere suo de Marte,
quod astronomiam hypothesibus non nitentem (αἰτιολόγητον), quam deside-
raverat RAMUS, mundo praestitit, ubi vero hic primus veram planetae in
spatio inani orbitam, non imaginem solam eJus in caeli firmamento designa-
tam invenit, theoriam Martis secundum tria systemata, Ptolemaicum Tycho-
nicum Copernicanum, pie ac fideliter demonstravit.

VI Persecuti sumus studia T ychonis astronomica a prima ejus adule-

· scentia usque ad mortem praematuram, quae anno aetatis 55 eum
oppressit. Breviter etiam perstrinximus studia ejus chemica, quae exigua tan-
tum ex parte nobis nota sunt, ita ut hoc solum inde perspici possit, hic quo-

1 KEPLERI Op. 111 p. 24.

